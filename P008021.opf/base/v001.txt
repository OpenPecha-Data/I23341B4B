༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOEGS1017331
ImageGroup:
100EGS1017333
n/a
LCCN:
n/a
ISBN:
Title:
པད་གླིང་ལོ་རྒྱུས་དྲང་གཏམ་
pad gling lo rgyus drang gtam
Author:
པདྨ་ལ་
pad+ma la
Descriptor:
Original Publication:
Place:
Publisher:
Date:
n/a
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



པད་གླིང་ལོ་རྒྱུས་དྲང་གཏམ།
པདྨ་ཚེ་དབང་གིས་བརྩམས་པ།



Padma Tshewang,
Director,
National Library of Bhutan,
P.O. Box, 185 Thimphu.
..
Xi



༈ རྣམ་འདྲེན་བཞི་པས་ཐུབ་དབང་ཉིད་ལས་ཀྱང་། ཁྱད་
པར་ལྔ་ཡིས་འཕགས་པར་ལུང་བསྟན་པའི།། སངས་རྒྱས་གཉིས་པ་
པདྨ་འབྱུང་གནས་ཀྱི།། ཐུགས་སྲས་པདྨ་གླིང་པའི་ཞབས་ལ་འདུད།།
ཅེས་མཆོད་པར་བརྗོད་ནས་གང་གླེང་བར་བྱ་བ་ནི། ཕྱག་ན་པདྨོ་
མིའི་གཟུགས་སུ་བྱོན་པ་རྒྱ་བོད་ཧོར་གསུམ་གྱི་ལྷ་མི་ཆེ་དགས་གཙུག་
ཏུ་བཀུར་བ་རྒྱལ་དབང་ཐམས་ཅད་མཁྱེན་པ་བློ་བཟང་རྒྱ་མཚོའི་་་་་་
གསན་ཡིག་ལས། གཏེར་སྟོན་རྒྱལ་པོ་བཞི་པ་པདྨ་གླིང་པ་ཡིན་པར་
ངོས་འཛིན་མཛད་པའི་སྤྲུལ་པའི་གཏེར་སྟོན་ཆེན་པོ་པདྨ་གླིང་པ་དེ་་་
ཉིད་ཀྱི་ལོ་རྒྱུས་རང་ཉིད་ཀྱི་བློའི་རྟོག་བཟོས་མ་ཡིན་པ། ཚད་མར་
གྱུར་པའི་སྐྱེས་ཆེན་དམ་པ་རྣམས་ཀྱི་གསུང་རྣམས་ལས་གསལ་བ་་་
བཞིན་འཁྱོག་པོ་མིན་པ་དྲང་པོར་བྲིས་པ་ཡིན། དགོས་པ་ནི།
ཀུན་མཁྱེན་ཀློང་ཆེན་གྱི་གསུང་ བུམ་ཐང་ལྷའི་སྦས་ཡུལ་གྱི་བཀོད་པ་
མེ་ཏོག་སྐྱེད་ཚལ་ལས། སྔོན་གྱི་རྒྱལ་བློན་མཆོག་རྣམས་བྱོན་་་་་
པའི་ཡུལ།། ངོ་མཚར་གཙུག་ལག་ཁང་རྣམས་བཞུགས་པའི་ཡུལ།།
སོགས་བསྔགས་པ་བརྗོད་པའི་ཡུལ་བུམ་ཐང་སྡེ་བཞི་ལས། སྟོང་
་



།
ཡུལ་ཆལ་བ་རི་བྲང་ཞེས་གྲགས་པ་ནས་དུས་རབས་བཅོ་ལྔ་པའི་ནང་
མྱོས་ཀྱི་རིགས་སུ་འཁྲུངས། རབ་འབྱམས་ཤེས་བྱའི་གནས་རྣམས་
མ་ལུས་པ་སྔོན་གྱི་སྐྱེ་བ་རྣམས་སུ་སྦྱངས་པའི་མཐུ་ཡིས་སྐུ་ཚེ་འདི་
ལ་དགོངས་པའི་ཀློང་བརྡོལ་ཏེ་མིའི་བླ་མ་དང་སློབ་དཔོན་བསྟེན་མ་་་
དགོས་པར་ཡིག་རིག་བཅུ་གཅིག་ལ་སོགས་པ་ཐུན་མོང་གི་ཤེས་བྱའི་་
གནས་ཐམས་ཅད་དང་། ཐུན་མོང་མ་ཡིན་པའི་བཀའ་མདོ་རྒྱུད་
ཀྱི་དགོངས་དོན་མ་ལུས་པ་རང་བཞིན་གྱིས་ཐུགས་སུ་ཆུད། ཨོ་་
རྒྱན་གུ་རུ་རིན་པོ་ཆེའི་ལུང་བཞིན་ཟབ་པ་དང་རྒྱ་ཆེ་བའི་ཆོས་ནོར་་
གྱི་གཏེར་ཁ་མང་པོ་བཞེས་ཏེ་སྨན་ལྗོངས་དང་། བོད་དང་བོད་ཆེན་
པོའི་འགྲོ་བ་སེམས་ཅན་གྲངས་ལས་འདས་པ་དངོས་དང་བརྒྱུད་དེ་་
ཐར་པའི་ལམ་ལ་བཀོད་པའི་བཀའ་དྲིན་བསམ་བརྗོད་ལས་འདས་་
པ་རྗེས་སུ་དྲན་པའི་ཕྱིར་དང༌། མཁྲིས་ནད་ཅན་གྱིས་དུང་དཀར་
པོ་སེར་པོར་མཐོང་བ་བཞིན་སྐལ་བ་དམན་པའི་གང་ཟག་གིས་ལོག་་་
པར་རྟོག་པས་ངན་འགྲོའི་གཡང་དུ་མཆོང་བ་ལ་བརྩེ་བའི་སེམས་་་
ཀྱིས་བྲི་བའི་ཀུན་སློང་བསྐྱེད་པ་ཡིན། དམིགས་ཡུལ་ནི། །
2.
-
，



(བརྗོད་བྱ་)པདྨ་གླིང་པའི་གཏེར་ཆོས་བླ་རྫོགས་ཐུགས་གསུམ་་་་་
སོགས་ཐུན་མོང་མ་ཡིན་པ་ནང་རྒྱུད་སྡེ་གསུམ་གྱི་མན་ངག་ཟབ་མོའི་
དགོངས་པ་བླ་ན་མེད་པ་དེ་ཉིད། (དགོས་པ་)གདུལ་བྱ་འགྲོ་བ་
སེམས་ཅན་ཡོངས་གྱི་རྒྱུད་ལ་ཁམས་བདེ་བར་གཤེགས་པའི་སྙིང་པོ་་
ཡོད་ཀྱང་རང་ནོར་རང་ལ་མི་དབང་བའི་ངང་ཚུལ་དུ་གྱུར་པ་དེ་ཉིད་་
སྨིན་པར་བྱེད་པའི་དབང་དང་། གྲོལ་བར་བྱེད་པའི་ཁྲིད་ཀྱི་རིམ་
པའི་ཕྱག་ལེན་པདྨ་གླིང་པ་རང་གི་རྟོག་བཟོས་མ་ཡིན་པ་གུ་རུ་རིན་པོ་
ཆེ་དང་མཁའ་འགྲོ་ཡེ་ཤེས་མཚོ་རྒྱལ་ཡབ་ཡུམ་གྱིས་དངོས་དང་།
ཉམས་དང་། རྨི་ལམ་རྣམས་སུ་སློབ་སྟོན་མཛད་པ་འཁྲུལ་མེད་
ཕྱག་ལེན་དུ་བསྟར་བས་གདུལ་བྱ་རྣམས་སྨིན་གྲོལ་གྱི་ལམ་ལ་བཀོད་
པ་ལས། (ཉིང་དགོས་）གདུལ་བྱ་སེམས་ཅན་སྐལ་ལྡན་རྣམས་
ཀྱིས་སྨིན་གྲོལ་གྱི་ལམ་རིམ་པ་གཉིས་ཉམས་སུ་བླངས་པ་ལས་་་་་་་
ཁམས་གསུམ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ནས། དུས་
རིང་པོ་བསྐལ་པའི་ཡུན་ལ་མ་ལྟོས་པར་ཐར་པ་དམ་པ་འཁོར་བར་་
ཕྱིར་མི་ལྡོག་པ་རིག་འཛིན་རྣམ་པ་བཞིའི་གོ་འཕང་མཆོག་བདེ་བླག་ཏུ་



ཐོབ་པ། དེ་ལྟ་བུའི་ཉིང་དགོས་དམ་པ་དགོས་པ་དང་(འབྲེལ)། །
དགོས་པ་བརྗོད་བྱ་དང་(འབྲེལ་བའི་)དགོས་སོགས་ཆོས་བཞི་དང་
ངན་པ་དྲུག་བྲལ་ བཟང་པོ་གསུམ་དང་ལྡན་པའི་པདྨ་གླིང་པའི་ཟབ་
གཏེར་ཆོས་ལ་ལོག་པར་རྟོག་པའི་ཡུལ་ཕྲ་མོ་ཙམ་ཡང་མ་མཆིས་པ་
རང་གཞན་ཀུན་གྱི་རྒྱུད་ལ་ངེས་པར་རྟོགས་པ་ནས། དེའི་རིང་་་
ལུགས་རྒྱལ་ཁམས་ཀུན་ཏུ་དར་ཞིང་རྒྱས་པ་དང་སྲིད་མཐའི་བར་་་་་
བརྟན་པའི་ཕྱིར་དང་། པདྨ་གླིང་པའི་སྐུ་གསུང་ཐུགས་ཀྱི་མཛད་པ་
མིན་པ་ལ་སྒྲོ་བཏགས་པ་དང་། ཡིན་པ་ལ་སྐུར་པ་བཏབ་པ་མ་ཡིན་
པར། ཚད་མར་གྱུར་པའི་སྐྱེས་ཆེན་དམ་པ་རྣམས་ཀྱི་རྡོ་རྗེ་་་
གསུང་ལས་གསལ་བ་ལ་གཞི་བཅོལ་ཏེ། ཅུང་ཟད་ཀྱང་མ་འཁྱོག་
པ་དྲང་པོར་བྲིས་པ་ཡིན། དེབ་བྲིས་དགོས་པའི་བདག་པོའི་རྐྱེན་ནི།
སྤྲུལ་པའི་གཏེར་སྟོན་རྒྱལ་པོ་ཨོ་རྒྱན་རྒྱལ་ཚབ་རིག་འཛིན་པདྨ་གླིང་
པ་གང་གི་ཆོས་དང་རིགས་བརྒྱུད་མངོན་གསལ་ཆེ་བའི་སྨན་ལྗོངས་་་་་
འབྲུག་པའི་སྐྱ་སེར་གྱི་སྐྱེ་དགུའི་རེ་འདུན་བཞིན་དགེ་འདུན་ལྷན་་་་་་
ཚོགས་ཀྱི་དྲུང་ཆེན་དྲག་ཤོས་རིག་འཛིན་རྡོ་རྗེས་བསྐུལ་བ་བཞིན་དུ།
，
4



རབ་བྱུང་བཅུ་བདུན་པའི་ལྕགས་ལུག་སྤྱི་ལོ་ ༡༩༩༡ ཟླ་དགུ་པའི་་
ཚེས་བཟང་པོར་འབྲུག་གཞུང་རྒྱལ་ས་ཐིམ་ཕུ་བཀྲིས་ཆོས་རྫོང་གི་ཉེ་
འདབས་སུ་རྨོངས་ལ་པདྨ་ཚེ་དབང་གིས་བྲིས་པའོ།། །
(པདྨ་ཚེ་དབང་།)



-
-
ཆཀ པས
-
ཡ་
ན
，
•
༄༅། །ཨོ་རྒྱན་མཚོ་གླིང་པདྨའི་སྡོང་པོ་ལ། རྒྱལ་བའི་རྣམ་འཕྲུལ་རང་བཞིན་ལྷུན་གྱི་གྲུབ། ༽
མཚན་རྫོགས་དཔེ་བྱད་ལོན་ཏན་ཚོགས་འབར་བའི། །པདྨ་འབྱུང་གནས་བདག་གི་སྤྱི་བོར་མཆོད།
གཏེར་སྟོན་རྒྱལ་པོ་ལྔ་ལུང་བསྟན་མཁན་གུ་རུ་པདྨ་འབྱུང་གནས།



|་་་་་་་་༌་་་་་་་་་་༌་
ལས་ལ=
ག་པ
།༽)
G
.
།
T
བ་
གཏེར་སྟོན་རྒྱལ་པོ་ལྔ་ངོས་འཛིན་གནང་མཁན་རྒྱལ་བ་ལྔ་པ་
བློ་བཟང་རྒྱ་མཚོ་ལ་ན་མོ།



-----དལ་ བ ་མ་མཝ- ་ པ བས -མཁསགས་པ་འཁར་བས བ
50
-
-
་་་་་་་་
་་
རྒྱལ་དབང་ལྔ་པས་པདྨ་གླིང་པའི་ཆོས་སྐོར་གསན་ཡུལ་
ཆོས་རྒྱལ་གཏེར་བདག་གླིང་པ།
བ
མ་



-
-
-
-
-
་་
------
་་་
པ
t
གཏེར་སྟོན་རྒྱལ་པོ་ལྔ་ངོས་གནང་མཁན་གཉིས་པ་འཇམ་མགོན་
བློ་གྲོས་མཐའ་ཡས།



གཏེར་སྟོན་རྒྱལ་པོ་དང་པོ་ཉང་རལ་ཉི་མ་འོད་ཟེར་གོང་མ།
ས•ན
En.
-ས་རྒྱུ
*
<<ང་
་་་་་་་་་་



མ་་་་་་་་་་་་་་་་་་་་་་་་་་་་་་་་
་
-
གཏེར་སྟོན རྒྱལ་པོ་གཉིས་པ་གུ་རུ་ཆོས་ཀྱི་དབང་ཕྱུག་འོག་མ།



ཁྱUའབྱུང་
sus,
---
གཏེར་སྟོན་རྒྱལ་པོ་བཞི་པ་པདྨ་གླིང་པ།



་་
བ་དiu་་་་
དུ་
1
གཏེར་སྟོན་རྒྱལ་པོ་ལྔ་པ་མདོ་སྔགས་གླིང་པ།



་་
" - -- ， -- •༌ ་ ་
་ ་ ་ ཅ་ མ ་ ་ ༌ ༌ ་ བ * ་ =1
༤༠. པ་
ཚས༌ཚ-
• : + 1 '''' '
--ཨ ་འཚལ་
，
I，
T
---
-
-
，
::47:༡༌-ཧ་མཆ
02/gst
11
Sisi12
ཚ་
༧༠e): •
]
csa)
་་
T
t
，
TIII
གཏེར་སྟོན་རྒྱལ་པོ་ལྔ་ལ་ཡིད་ཆེས་མཛད་པ་པོ་
འཇིགས་བྲལ་ཡེ་ཤེས་རྡོ་རྗེ།
，
，
，
1
a ཝཱ་
o༠)IL，
ཀ་
•
.
མ
，
.
1
1，
IT
་
-
-
-
1
ཀྱི། (ི་བག་
1
11.
I
l
i{
i]
:
T
，



༄༅། །བདག་ལ་སྐྱེས་སྟོབས་ཀྱི་བློ་གྲོས་དང་སྦྱངས་པའི་ཡོན་
ཏན་གང་ཡང་མེད་མོད་ཀྱང་རྒྱལ་དབང་པདྨ་ཀ་རའི་བསྟན་ཞབས་སུ་
སྐྱེས་ཤིང་དེའི་བརྒྱུད་འཛིན་དགེ་བའི་བཤེས་གཉེན་རྣམས་ཀྱི་བཀྲིན་
ལ་བརྟེན་ནས་རང་གིས་གོ་ཚུལ་མ་བཅོས་ལྷུག་པར་བརྗོད་པའི་ཀུན་
རྟོག་ཤར་བ་བཞིན་བྲིས་བ་ནི།།
ང་རང་ཚོའི་སྟོན་པ་ཐུགས་རྗེ་ཅན་བཅོམ་ལྡན་འདས་ཀྱི་ཆོས་
ལུགས་ལ། ཟླ་བ་སྒྲོན་མེའི་མདོ་ལས། བདེ་གཤེགས་སྙིང་པོ་
འགྲོ་བ་ཡོངས་ལ་ཁྱབ།། - སེམས་ནི་རྒྱ་ཆེན་མཆོག་ཏུ་རབ་བསྐྱེད་དེ།།
འགྲོ་བ་འདི་དག་མ་ལུས་སངས་རྒྱས་རྒྱུ། འདི་ན་སྣོད་མིན་སེམས་
ཅན་གང་ཡང་མེད།། ཅེས་དང་། བདག་དང་མཐའ་ཡས་སེམས་
ཅན་རྣམས།། ཡེ་ནས་སངས་རྒྱས་ཡིན་པ་ལ།། ཡིན་པར་ཤེས་
པའི་བདག་ཉིད་དུ།། བྱང་ཆུབ་མཆོག་ཏུ་སེམས་བསྐྱེད་དོ།། ཞེས་
གསུངས་འདུག་པའི་དོན། དམ་པའི་ཆོས་ཀྱི་རྩ་བ་གནད་བསྡུ་ན་
རང་གཞན་སེམས་ཅན་ཐམས་ཅད་ངོ་བོ་ཡེ་ནས་དག་པའི་སངས་་་་་
རྒྱས་ཡིན་པ་ནི། དག་པའི་ཞིང་ཁམས་ན་བཞུགས་པའི་སངས་རྒྱས་
བཅོམ་ལྡན་འདས་རྣམས་དང་ཁྱད་པར་སྤུ་རྩེ་ཙམ་ཡང་མེད་པ་གཅིག་
，



པ་ཡིན་པ་ཧ་གོ་དགོས་པ་ཡིན་པར་འདུག་
སངས་རྒྱས་རྣམས་དང་སེམས་ཅན་ཐམས་ཅད་ངོ་བོ་ཡེ་ནས་
དག་པའི་སངས་རྒྱས་ཡིན་པ་ལ་ཁྱད་པར་སྤུ་རྩེ་ཙམ་མེད་པ་ཡིན་ན་
ཡང་། སངས་རྒྱས་བཅོམ་ལྡན་འདས་རྣམས་ནི་སྐྱོན་ཀུན་ཟད་ཡོན་
ཏན་ཀུན་ལྡན་རེད་འདུག ང་ཚོ་སེམས་ཅན་ཐམས་ཅད་ནི་ཡོན་
ཏན་སྣ་གཅིག་མེད་པ་སྐྱོན་གྱི་གོང་བུ་འབའ་ཞིག་ཡིན་པ་གང་གི་ཁྱད་
པར་ཡིན་ནམ་བསམས་པས། སངས་རྒྱས་བཅོམ་ལྡན་འདས་་
རྣམས་ནི་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་བག་ཆགས་
བཅས་སྤངས་ཚར་འདུག་པ་ལས་མངོན་ཤེས་དང་རྫུ་འཕྲུལ་ལ་་་་་
སོགས་པའི་ཡོན་ཏན་ཀུན་བྱུང་བ་ཡིན་འདུག ང་ཚོ་སེམས་ཅན་
རྣམས་ནི་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་མ་སྤངས་་་་་
པའི་སྐྱོན་གྱིས་ཡོན་ཏན་གང་ཡང་མ་ཐོབ་པ་ཡིན་འདུག
སྐྱོན་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་སྤང་བའི་
ཐབས་གང་དྲག་བསམས་པས། ཐབས་སྙིང་རྗེ་ཆེན་པོ་དང་ཤེས་
རབ་སྟོང་པ་ཉིད་ལ་གོམས་འདྲིས་བྱེད་དགོས་པ་རེད་འདུག ཐབས་
སྙིང་རྗེ་ཆེན་པོ་དང་ཤེས་རབ་སྟོང་པ་ཉིད་ལ་གོམས་འདྲིས་བྱེད་པ་ལ།
，



ཐབས་སྙིང་རྗེ་ཆེན་པོ་ཟེར་བ་དེ་ཡིན། ཤེས་རབ་སྟོང་པ་ཉིདཟེར་
བ་འདི་ཡིན་ཞེས་རང་གི་བློ་ངོར་མཛུབ་མོ་བཙུགས་ས་སེམས་ཀྱིས་
ངོས་ཟིན་པ་ཞིག་དགོས་པ་ཡིན་འདུག
ཐབས་སྙིང་རྗེ་ཆེན་པོ་དང་ཤེས་རབ་སྟོང་པ་ཉིད་ངོས་ཟིན་པ་ལ་
འདུ་ལ་བ་། མདོ་སྡེ་ མངོན་པ་དམ་པའི་ཆོས་སྡེ་སྣོད་གསུམ་ལ་
ཐོས་བསམ་སྒོམ་པ་གནད་དུ་བསྣུན་ཏེ་བྱེད་དགོས་པ་ཡིན་འདུག
དེ་གཉིས་ལེགས་པར་ངོས་ཟིན་ཏེ་རང་རྒྱུད་ལ་གོམས་འདྲིས་བྱས་་་་
པས་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་དག་རིམ་བཞིན་དུ་
ངོ་བོ་ཡེ་ནས་དག་པའི་སངས་རྒྱས་ཀྱི་ཡོན་ཏན་མངོན་ཤེས་དང་རྫུ་་་
འཕྲུལ་ལ་སོགས་པ་རང་རྒྱུད་ལ་ནང་གསལ་དུ་ཡོད་པ་དེ་རྣམས་་་་
མངོན་སུམ་ཇེ་གསལ་དུ་འགྲོ་གི་ཡོད་པ་རེད་འདུག
རང་རྒྱུད་ལ་ཡོན་ཏན་དེ་ཚོ་ཐོབ་ནས་ད་གཟོད་གཞན་གྱི་སྐྱོན་
དང་ཡོན་ཏན་ཧ་གོ་ནས་བརྗོད་ཐུབ་ཀྱི་ཡིན་པ་རེད། རང་རྒྱུད་ཀྱི་
སྒྲིབ་གཉིས་སྤང་བྱ་མ་སྤངས་ཡོན་ཏན་མངོན་དུ་མ་གྱུར་པར་གཞན་གྱི་
སྐྱོན་དང་ཡོན་ཏན་བརྗོད་ཤེས་ཀྱི་མ་རེད་འདུག
སངས་རྒྱས་བཅོམ་ལྡན་འདས་ཀྱིས་ནི་ཉོན་མོངས་པའི་སྒྲིབ་པ་
3
，



，
1，
སྤངས་པས་ཆགས་པ་དང་བྲལ། ཤེས་བྱའི་སྒྲིབ་པ་སྤངས་པས་་་
ཐོགས་པ་བྲལ་བ། ངོ་བོ་ཡེ་དག་གི་སངས་རྒྱས་ལ་གློ་བུར་གྱི་དྲི་
མ་སྒྲིབ་གཉིས་བག་ཆགས་བཅས་དག་པས་དག་པ་གཉིས་ལྡན་གྱི་་་
སངས་རྒྱས་སུ་གྱུར་ཚར་བ་འདུས་མ་བྱས་པ། ལྷུན་གྱིས་གྲུབ་པའི་
ཡོན་ཏན་ལ་མངའ་བརྙེས་པ་ཡིན་འདུག་པས་ཟག་མེད་ཀྱི་མངོན་་་་
ཤེས་ལྡན་པ་ཤེས་བྱ་ཐམས་ཅད་མཁྱེན་པ་ཡིན་པས། ཟག་མེད་ཀྱི་
མངོན་ཤེས་དེ་ཡིས་གནས་དང་ཡུལ་གྱིས་བསྐལ་བ། འདས་པ་དང་
མ་འོངས་པའི་དུས་ཀྱིས་བསྐལ་བ། ཤ་ཟ་མོའི་གཟུགས་མདུན་དུ་
དངོས་སུ་ཡོད་ཀྱང་མ་དམིགས་པ་རྣམ་པ་ཕྲ་བས་བསྐལ་བ་ལྟ་བུ་ཤིན་
ཏུ་ལྐོག་ཏུ་གྱུར་པ་རྣམས་ཀྱང་སྐད་ཅིག་ཡུད་ཙམ་གྱིས་མཁྱེན་པ་རེད་
འདུག །
ས་དང་ལམ་ལ་གནས་པའི་བྱང་ཆུབ་སེམས་དཔའ་རྣམས་ཀྱིས་
ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་ཅི་རིགས་པ་སྤངས་པ་
དང་བསྟུན་པའི་དེ་ཙམ་གྱི་ཡོན་ཏན་མངོན་ཤེས་ཀྱིས། ཡུལ་ལྐོག་ཏུ་
གྱུར་པ་རྣམས་མཁྱེན་གྱི་ཡོད་པ་ཡིན་པ་རེད། སོ་སོ་སྐྱེ་བོ་ཐ་མལ་
པ་བཅོམ་ལྡན་འདས་ཀྱི་བསྟན་པའི་ལམ་ལ་ཞགས་པ་ཉོན་མོངས་་་་



པའི་སྒྲིབ་པ་དང་ཤེས་བྱའི་སྒྲིབ་པ་སྤང་བྱ་ངོས་ཟིན། དེ་སྤོང་བྱེད་
ཐབས་སྙིང་རྗེ་ཆེན་པོ་དང་ཤེས་རབ་སྟོང་པ་ཉིད་ཀྱང་རྒྱུད་ལ་ངེས་ཤིང་
སྤོང་ཚུལ་ཤེས་ཀྱང་། ལེ་ལོ་དང་སྙོམས་ལས་ཀྱིས་བརྩོན་འགྲུས་
མ་བརྩམས་པས་ད་ལྟ་མ་སྤངས་པ་རྣམས་ཀྱིས་ལྐོག་གྱུར་ཤེས་པའི་་་
མངོན་ཤེས་མ་ཐོབ་པ་རེད། ཡིན་ཙང་ཁོང་གིས་ལྐོག་ཏུ་གྱུར་པ་གང་
ཡང་ཤེས་ཀྱི་ཡོད་པ་མ་རེད།
ཡིན་ན་ཡང་གང་ཟག་འགའ་རེས་ལྐོག་ཏུ་གྱུར་པའི་གནས་ཚུལ་
བཤད་མཁན་ཡང་ཡོང་སྲིད་ཀྱི་རེད། དེ་ལ་ནི་མི་ཆོས་བླ་མའི་རྫུན་
ཞེས་ཟེར་གྱི་རེད། ཆ་བཞག་གི་མ་རེད།
ཟག་བཅས་ཀྱི་མངོན་ཤེས་ལྡན་པའི་ལྷ་འདྲེས་བརླམས་ཏེ་ལྐོག་
གྱུར་གྱི་དོན་བཤད་མཁན་ཡང་ཡོད་པ་རེད་དེ་བརྟན་བརྟན་ཆ་གནས་
མེད།་་
བཅོམ་ལྡན་འདས་ཀྱི་མངོན་ཤེས་དང་རྫུ་འཕྲུལ་ལ་སོགས་པའི་
ཡོན་ཏན་ནི། ཁམས་བདེ་བར་གཤེགས་པའི་སྙིང་པོ་ངོ་བོ་ཡེ་དག་
གི་སངས་རྒྱས་ལ་ཏིལ་ལ་སྣུམ་བཞིན་ལྷུན་གྱིས་གྲུབ་སྟེ་ཡོད་པ་གཤིས་
ཐོག་ཏུ་སོན་པའི་ཟག་མེད་ཀྱི་ཡོན་ཏན་རྣམ་ཀུན་མཆོག་ལྡན་གྱི་སྟོང་་
་་5



༥
གཟུགས་ཡིན་གྱི་འདུག་པ་དེ་ལ་འགྲན་པའི་ཟླ་ནི་སངས་རྒྱས་ཁོ་རང་
ལས་གཞན་མེད་བསམ་གྱི་འདུག
སངས་རྒྱས་བཅོམ་ལྡན་འདས་ཀྱི་ཆོས་ལུགས་ལ་སྣང་སྲིད་་་་ ་་
འཁོར་འདས་ཀྱི་ཆོས་ཐམས་ཅད་དོན་དམ་དུ་རང་བཞིན་གྱིས་མ་་་་
གྲུབ་པ་སྟོང་པ་ཉིད་ལས། རྒྱུ་རྐྱེན་རྟེན་འབྲེལ་བསླུ་བ་མེད་པ་དང་
དགེ་བ་དང་མི་དགེ་བའི་ལས་རྒྱུ་འབྲས་བསླུ་བ་མེད་པ་ཡིན་པས་སྣང་
ཚུལ་གྱི་ཁྱད་པར་མི་འདྲ་བ་ཡུལ་ཆུ་གཅིག་ལ་ལྷ་ཡིས་བདུད་རྩིར་་་
མཐོང་བ་དེ་ལ་མི་ཡིས་ཆུ་ཉིད་དུ་མཐོང་བ་དང་།
དེ་ལས་བསོད་ནམས་མེད་པའི་ལས་ངན་ཅན་ཡི་དྭགས་
རྣམས་ཀྱིས་རྣག་ཁྲག་ཏུ་མཐོང་བ་དང་། དམྱལ་བའི་སེམས་ཅན་ ་
རྣམས་ཀྱིས་ཁྲོ་ཆུ་དང་ཟངས་ཞུན་ཁོལ་མར་མཐོང་བ་ལྟ་བུ། མཐོང་
བ་པོ་སོ་སོའི་ཀུན་གཞིའི་ཁམས་ལ་རྣམ་པར་དཀར་བ་དང་དཀར་
མིན་གྱི་ལས་ཀྱིས་ཡུལ་གཅིག་ལ་མཐོང་ཚུལ་མི་འདྲ་བ་དུ་མ་སྣང་།
ཚངས་པ་དང་བརྒྱ་བྱིན་ལ་སོགས་པ་ལྷ་དང་བཅས་པའི་འཇིག་
རྟེན་སྲིད་པ་གསུམ་གྱིས། བཅོམ་ལྡན་འདས་མཚན་བཟང་པོ་སོ་
གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་པ་གསུང་ཚངས་པའི་



དབྱངས་ཡན་ལག་དྲུག་ཅུ་དང་ལྡན་ཅིང་། སྤྱན་དང་མངོན་ཤེས་རྫུ་
འཕྲུལ་ལ་སོགས་པའི་མངའ་བདག ལྟ་བས་མི་ངོམས་པར་མཐོང
བའི་སྐུ་གསུང་ཐུགས་ལ། ལེགས་པའི་སྐར་མ་དང་ལྷས་བྱིན་གྱིས་ ་་
སྐྱོན་དུ་ལོག་པར་མཐོང་བ་བཞིན། ཀུན་གཞིའི་ཁམས་ལ་རྣམ་་་
དཀར་གྱི་བག་ཆགས་མི་ལྡན་པའི་གང་ཟག་གིས་སེམས་ཅན་གྱི་དོན་
དུ་ཐུགས་རྗེས་ཡས་སྤྲུལ་གྱི་སྐྱེས་བུ་དམ་པ་རྣམས་ལ་ལོག་པར་་་་་
མཐོང་བ་དེང་སང་ཡང་ཡོང་སྲིད་ཀྱི་རེད།
བཅོམ་ལྡན་འདས་ཀྱི་ཆོས་ལུགས་མ་ཡིན་པའི་ཆོས་ལུགས་
གཞན་ལ་སློབ་སྦྱོང་བྱས་པ་ཤེས་བྱའི་གནས་གཞན་ལ་ཇི་ཙམ་མཁས་
པ་ཞིག་ཡིན་ན་ཡང་དེ་ཡིས་བཅོམ་ལྡན་འདས་ཀྱི་ཆོས་ལུགས་པའི
ཆོས་དང་གང་ཟག་གི་གནས་ཚུལ་དང་སྣང་ཚུལ་ཇི་བཞིན་པ་གཏན་
ནས་བརྗོད་ཐུབ་ཀྱི་མ་རེད།
རྒྱུ་མཚན་གང་ཡིན་ཞེ་ན། ཆོས་ལུགས་གཞན་དང་བཅོམ་
ལྡན་འདས་ཀྱི་ཆོས་ལུགས་ལྟ་བ། སྒོམ་པ། སྤྱོད་པ། གཞི་ལམ་
འབྲས་བུ་སོགས་གང་ཡང་རྣམ་གཞག་ཡེ་མི་འདྲ་བ་སོ་སོ་ཡིན་པའི་
ཕྱིར་ན། བཅོམ་ལྡན་འདས་ཀྱི་ཆོས་ལུགས་རང་ལ་ཐོས་བསམ་



་ སྒོམ་པ་མ་བྱས་པས་གཟུ་ལུམ་གྱིས་ལོག་པར་བཤད་པ་རེད། ཡེ་
ཤུ་མ་ཤི་ཀ་སོགས་ཁྱེད་རང་ཚོའི་ལྷ་རྣམས་དང་དེའི་ཆོས་ལུགས་ཀྱི་
བླ་མ་རྣམས་ཀྱི་གནས་ལུགས་ལོ་རྒྱུས་བརྗོད་ན་ཁྱེད་རང་ཚོས་བརྗོད་
ཤེས་ཚོད་རེད།
དེ་མ་ཡིན་པ་སངས་རྒྱས་དང་། བྱང་ཆུབ་སེམས་དཔའ།
རིག་འཛིན། གྲུབ་ཐོབ། གཏེར་སྟོན་སོགས་ཀྱི་གནས་ལུགས་
རྟོགས་བརྗོད་རྣམས་ནང་པའི་ཆོས་ལ་སློབ་སྦྱོང་མ་བྱས་པའི་མི་ཡིས་
གཏན་ནས་བརྗོད་ཤེས་ཀྱི་མ་རེད། །
ནང་པ་སངས་རྒྱས་པའི་ཆོས་ལུགས་ཀྱི་ལོ་རྒྱུས་བརྗོད་པར་
འདོད་ན། ནང་པ་སངས་རྒྱས་པའི་ཆོས་ལུགས་ཐེག་པ་ཆུང་ངུའི་
ལྟ་བ། སྒོམ་པ། སྤྱོད་པ། ཐེག་པ་འབྲིང་གི་ལྟ་བ་ སྒོམ་པ་
སྤྱོད་པ། ཐེག་པ་ཆེན་པོའི་ལྟ་བ་སྒོམ་པ་སྤྱོད་པ། རྡོ་རྗེ་ཐེག་པའི་
ལྟ་བ་ སྒོམ་པ་ སྤྱོད་པ་རྣམས་ལ་ཐོས་བསམ་སྒོམ་པ་གནད་དུ་
སྨིན་པ་བྱས་དགོས། །
ཆོས་དེ་རྣམས་ཀྱི་གནད་དོན་ཤེས་ན་ཡང་། ད་དུང་གང་ཟག་
གི་ཚོད་གང་ཟག་གིས་མི་མཐོང་བ་ཡིན་ན། ནང་པ་སངས་རྒྱས་པའི་
་



ཆོས་དཔེ་ཆ་པོ་ཏི་གཅིག་ཙམ་ལ་ཡང་ཁུངས་ཆོད་པའི་སློབ་སྦྱོང་མ་
བྱས་པར་རྣམ་ཐར་དང་རྟོགས་བརྗོད་ཀྱི་དཔེ་ཆ་ཀི་ལྟབ་རྣམས་ལ་་་
བལྟས་ཏེ་དེའི་ནང་དུ་ཡོད་པའི་དོན་རྣམས་ཀྱང་། དྲང་དོན་ལ་ངེས་
དོན་དུ་འཛིན། ངེས་དོན་ལ་དྲང་དོན་དུ་འཛིན། སྒྲ་ཇི་བཞིན་
མ་ཡིན་པ་ལ་སྒྲ་ཇི་བཞིན་པར་འཛིན། དགོངས་པ་ཅན་ལ་དགོངས་
པ་ཅན་མ་ཡིན་པར་འཛིན། གཞན་ཡང་མཚན་ཉིད་ལྡེམ་པོར་་་
དགོངས་པ། ཞུགས་པ་ལྡེམ་པོར་དགོངས་པ། གཉེན་པོ་ལྡེམ་པོར་
དགོངས་པ། སྒྱུར་བ་ལྡེམ་པོར་དགོངས་པ་ལ་སོགས་པའི་གནད་
དོན་ཤེས་དགོས་ཀྱི་རེད།
དེ་རྣམས་མ་ཤེས་པར་བླ་མ་རིག་འཛིན་གྲུབ་ཐོབ་གཏེར་སྟོན་
རྣམས་ཀྱི་རྒྱུད་ཚོད་ནམ་མཁའ་སྤར་མོས་འཛིན་པ་བཞིན་ལེན་ཏེ། །
དེ་རྣམས་ཀྱི་སྐུ་གསུང་ཐུགས་ཀྱི་མཛད་སྤྱོད་ལ་ལོག་པར་རྟོག་པའི་ཀི་
ལྟབ་བརྩམས་པ་ནི་བློ་གཟུ་བོར་གནས་པ་རྣམས་ཀྱིས་བལྟས་ན་ཤིན་
ཏུ་སྙིང་རྗེ་བའི་ཡུལ་ཡིན། །
བླ་མ་རིག་འཛིན་གྲུབ་ཐོབ་གཏེར་སྟོན་རྣམས་ཀྱི་སྐུ་གསུང་་་་་
ཐུགས་ཀྱི་མཛད་སྤྱོད་འགའ་ཞིག་འདོད་ཆགས་ཆེ་བའི་ཚུལ་བསྟན།



འགའ་ཞིག་ཞེ་སྡང་ཆེ་བའི་ཚུལ་བསྟན། འགའ་ཞིག་གཏི་མུག་ཆེ་
བའི་ཚུལ་བསྟན། ། འགའ་ཞིག་ང་རྒྱལ་ཆེ་བའི་ཚུལ་བསྟན། འགའ་
ཞིག་ཕྲག་དོག་ཆེ་བའི་ཚུལ་བསྟན། འགའ་ཞིག་འཛིན་པ་ཆེ་བའི་
ཚུལ་བསྟན། འགའ་ཞིག་སྨྱོན་པ་ལྟ་བུའི་ཚུལ་བསྟན་པ་སོགས་ཇི་
ལྟར་ཡང་ཡོང་། དེ་ཐམས་ཅད་གདུལ་བྱའི་སྣང་ངོར་ཚུལ་བསྟན་
ཡིན། དྲང་དོན་ཡིན། །
གུ་རུ་རིན་པོ་ཆེས། འདི་ལྟར་མིག་གི་ཡུལ་དུ་སྣང་བ་ཡི༔
ཕྱི་ནང་སྣོད་བཅུད་དངོས་པོ་ཐམས་ཅད་ཀུན༔ སྣང་ཡང་དེར་འཛིན་
མེད་པའི་ངང་ལ་ཞོག གཟུང་འཛིན་དག་པ་གསལ་སྟོང་ལྷ་ཡི་སྐུ
འདོད་ཆགས་རང་གྲོལ་གྱི་བླ་མ་ལ་གསོལ་བ་འདེབས༔ འདི་ལྟར་
རྣ་བའི་ཡུལ་དུ་གྲགས་པ་ཡི༔ སྙན་དང་མི་སྙན་འཛིན་པའི་སྒྲ་་་
རྣམས་ཀུན༔ གྲགས་སྟོང་བསམ་མནོ་བྲལ་བའི་ངང་ལ་ཞོག
གྲགས་སྟོང་སྐྱེ་འགག་མེད་པར་རྒྱལ་བས་གསུངས༔ གྲགས་སྟོང་
རྒྱལ་བའི་གསུང་ལ་གསོལ་བ་འདེབས༔ འདི་ལྟར་ཡིད་ཀྱི་ཡུལ་དུ་
འགྱུ་བ་ཡི༔ ཉོན་མོངས་དུག་ལྔའི་རྟོག་པ་ཅི་ཤར་ཡང་༔ སྔོན་
བསུ་རྗེས་དཔྱོད་བློ་ཡིས་བཅོས་མི་ཞུགསཿ འགྱུ་བ་རང་སར་་་་་
10 ，



བཞག་པས་ཆོས་སྐུར་གྲོལ༔ རིག་པ་རང་གྲོལ་གྱི་བླ་མ་ལ་གསོལ་བ་
འདེབས༔ ཕྱི་ལྟར་གཟུང་བའི་ཡུལ་སྣང་དག་པ་དང་༔ ནང་ལྟར་
འཛིན་པའི་སེམས་ཉིད་གྲོལ་བ་དང་༔ བར་དོ་འོད་གསལ་རང་ངོ༌
ཤེས་པ་རུ༔ དུས་གསུམ་བདེ་གཤེགས་རྣམས་ཀྱི་ཐུགས་རྗེ་ཡིས༔
བདག་འདྲ་རང་རྒྱུད་གྲོལ་བར་བྱིན་གྱིས་རློབས༔ ཞེས་གསུངས་
པའི་དོན་རྣམས་ཁྱེད་རང་ཚོའི་ཆོས་ལུགས་ལ་མེད་པས་ཁྱེད་རང་
ཚོས་ཧ་མི་གོ།
སེམས་ཅན་ཐམས་ཅད་འཁོར་བར་འཆིངས་བྱེད་རྩ་བ་རྣམ་
པར་རྟོག་པ་གཟུང་བ་དང་འཛིན་པ་རེད། བླ་མ་རིག་འཛིན་རྣལ་
འབྱོར་གྲུབ་ཐོབ་གཏེར་སྟོན་རྣམས་ཀྱི་སྐུ་གསུང་ཐུགས་ཀྱི་མཛད་སྤྱོད་
རྣམས་འཛིན་པ་རང་གྲོལ་དུ་སོང་ནས་ཡོད་པ་མ་རེད།
གང་ཟག་ཐ་མལ་པ་སོ་སོ་སྐྱེ་བོ་རྣམས་འདོད་ཆགས་ཆེ་བ།
ཞེ་སྡང་ཆེ་བ། གཏི་མུག་ཆེ་བ། ང་རྒྱལ་ཆེ་བ། ཕྲག་དོག་ཆེ་བ།
བདག་འཛིན་སེར་སྣ་ཆེ་བ་རྣམས་ཚུལ་བསྟན་མ་རེད། དོན་དངོས་
གནས་ཉོན་མོངས་པ་དུག་ལྔ་རང་རྒྱུད་པ་ཨ་འཐས་སུ་འཛིན་པ་ཡོད་
པ་ཡིན།
་.
11



གཟུང་འཛིན་དེ་ཡིས་ཀུན་གཞིའི་ཁམས་ལ་རྡོ་ལ་རིས་མོ་བྲིས་
པ་དང་འདྲ་བར་ཉོན་མོངས་པ་དུག་ལྔའི་ལས་བསགས། ལས་་་
དང་ཉོན་མོངས་པ་དེ་ཡི་རྒྱུ་འབྲས་ཀྱི་བདེན་པ་མི་བསླུ་བས་ལས་དང་
ཉོན་མོངས་པའི་གཞན་དབང་གིས་འཁོར་བ་དང་ངན་སོང་དུ་སྐྱེ་ཞིང་་
འཁྱམས་པ་ཡིན།
བླ་མ་གཏེར་སྟོན་ རིག་འཛིན་ གྲུབ་ཐོབ་ རྣལ་འབྱོར་པ་
རྣམས་འཇིག་རྟེན་ཐ་མལ་པའི་སྣང་ངོར་འདོད་ཆགས་ ཞེ་སྡང་
གཏི་མུག་ ང་རྒྱལ་ཕྲག་དོག་ སེར་སྣ་ བདག་ཏུ་ལྟ་བའི་ཚུལ་བསྟན་
པ་ཙམ་ལས། ནང་དུ་དེ་དང་དེ་ལ་འཛིན་པ་མེད་པ་ཡིན།
ཨ་འཐས་སུ་འཛིན་པ་མེད་པས་འདོད་ཆགས་ ཞེ་སྡང་ གཏི་
མུག་ ང་རྒྱལ་ཕྲག་དོག་ སེར་སྣ་ བདག་ཏུ་ལྟ་བ་རྣམས་ཆུ་ལ་རིས་
མོ་བྲིས་པ་དང་འདྲ་བར་རང་གྲོལ་རྗེས་མེད་དུ་སོང་བས། ཀུན་
གཞིའི་ཁམས་ལ་ལས་དང་ཉོན་མོངས་པའི་དྲི་མས་མ་གོས་པ་ཡིན། །
དེ་ཡང་སངས་རྒྱས་གཉིས་པ་པདྨ་འབྱུང་གནས་ཀྱི་གདམས་ངག་
གིས་ཟིན་པའི་བླ་མ་ གཏེར་སྟོན་ རིག་འཛིན་ གྲུབ་ཐོབ་ རྣལ་
བྱོར་པ་རྣམས་ཉོན་མོངས་པ་དུག་ལྔ། སོ་སོར་ཐར་པ་ཐེག་པ་ །
12



ཆུང་ངུའི་སྐབས་གཉེན་པོ་བསྟེན་ཏེ་སྤང་དགོས་པ་ལྟར་སྤང་མ་དགོས།
བྱང་སེམས་ཐེག་པ་ཆེན་པོའི་སྐབས་སུ་ཐབས་ཀྱིས་ལམ་དུ་སྦྱར་་་་་་
དགོས་པ་ལྟར་སྒྱུར་མ་དགོས། རྡོ་རྗེ་ཐེག་པའི་སྐབས་སུ་ཉོན་་་་
མོངས་པ་དུག་ལྔ་མན་ངག་གིས་ཡེ་ཤེས་ལྔར་ལམ་དུ་ཁྱེར་བ་ཡིན་་་་་
པས། དཔེ་རྨ་བྱ་དང་བྱ་ཁྱུང་གིས་དུག་སྦྲུལ་ཟོས་ཀྱང་མི་གནོད་པ་
དང་འདྲ་བ་ཡིན་པས། རྒྱུ་འབྲས་ཆོས་ཉིད་དུ་ཟད་པས་འཁོར་བ་
དང་ངན་སོང་གཏན་མེད་དུ་སོང་བ་ཡིན།
དམིགས་པ་མེད་པའི་བརྩེ་བའི་སྙིང་རྗེ་ཆེན་པོས་སངས་རྒྱས་
དང་བྱང་ཆུབ་སེམས་དཔའ་རྣམས་ཕ་མ་རིགས་དྲུག་སེམས་ཅན་་་་
རྣམས་ཀྱི་དོན་དུ་པདྨ་འདམ་ནས་སྐྱེས་ཀྱང་འདམ་གྱིས་མ་གོས་པ་་་་
ལྟར། བྱང་ཆུབ་སེམས་དཔའ་རྣམས་བསམ་བཞིན་དུ་སྲིད་པ་་་
ཁམས་གསུམ་འཁོར་བར་སྲིད་པ་བཟུང་ཀྱང་འཁོར་བའི་སྐྱོན་གྱིས་མ་
གོས་པ་རེད།
བཟང་པོ་སྤྱོད་པའི་སྨོན་ལམ་ལས། ལས་དང་ཉོན་མོངས་ ་
བདུད་ཀྱི་ལས་རྣམས་ལས།། གྲོལ་ཞིང་འཇིག་རྟེན་འགྲོ་བ་རྣམས་
སུ་ཡང་།། ཇི་ལྟར་པདྨ་ཆུ་མི་ཆགས་པ་བཞིན།། ཉི་ཟླ་ནམ་
13
，: .



མཁའ་ཐོགས་པ་མེད་ལྟར་སྤྱད།། ཅེས་གསུངས་པ་བཞིན། སངས་
རྒྱས་བྱང་སེམས་རིག་པ་འཛིན་པ་རྣམས་ཀྱི་སྐུ་གསུང་ཐུགས་ཀྱི་་་་་
མཛད་སྤྱོད་བྱིས་པ་སོ་སོ་སྐྱེ་བོ་རྣམས་ཀྱི་སྤྱོད་ཡུལ་མ་ཡིན་པའི་ཚུལ་
སྤྱིར་གླེང་གཞིའི་ཚུལ་དུ་བརྗོད་ནས། །
སྐབས་ཀྱི་བརྗོད་བྱའི་དོན་དངོས་ནི། ཨོ་རྒྱན་སངས་རྒྱས་
གཉིས་པ་པདྨ་འབྱུང་གནས་ཀྱི་ཐུགས་སྲས་སྤྲུལ་པའི་གཏེར་སྟོན་ཆེན་
པོ་རིག་འཛིན་པདྨ་གླིང་པ་དེ་ཉིད་ཀྱང་ཐུགས་རྒྱུད་ལས་དང་ཉོན་་་་་་
མོངས་བདུད་ཀྱི་ལས་རྣམས་ལས་མཆོག་ཏུ་རྣམ་པར་གྲོལ་ཟིན་པས།
སྲིད་པ་ཁམས་གསུམ་འཁོར་བར་ལས་ཀྱིས་སྐྱེ་བའི་རྒྱུ་ཟད་ཀྱང་།
ཨོ་རྒྱན་སངས་རྒྱས་གཉིས་པས་མེ་འབར་མཚོ་ལ་སོགས་པའི་
གཏེར་གནས་རྣམས་སུ་འགྲོ་བའི་དོན་དུ་ཆོས་དང་ནོར་གྱི་གཏེར་ཁ་
མང་དུ་སྦས་པ་བཏོན་ཏེ་འགྲོ་དོན་མཛད་པའི་དུས་ལ་བབ་པ་ན།
ལས་བརྒྱ་པ་ལས། རྒྱ་མཚོ་ཆུ་སྲིན་གནས་ཀྱི་རླབས།། དུས་
ལས་ཡོལ་བར་འགྱུར་སྲིད་ཀྱི།། གདུལ་བར་བྱ་བའི་སྲས་རྣམས་
ལ།། སངས་རྒྱས་དུས་ལས་ཡོལ་མི་མངའ།། ཞེས་གསུངས་པ་
བཞིན། ་
14



རྔ་ཡབ་ཟངས་མདོག་དཔལ་གྱི་རི་བོ་ནས་སངས་རྒྱས་གཉིས་པ་
པདྨ་འབྱུང་གནས་ཀྱིས་རིག་འཛིན་གྲུབ་ཐོབ་དཔའ་བོ་མཁའ་འགྲོའི་
ཚོགས་གྲལ་ནས། རང་ཉིད་ཀྱི་རྒྱལ་ཚབ་ཏུ་བཀའ་ཡིས་མངགས་
ཏེ་ཐུགས་རྗེས་ཡས་སྤྲུལ་གྱིས་དགེ་བཅུ་ཚང་བའི་ཡུལ་སངས་རྒྱས་
གཉིས་པ་པདྨ་འབྱུང་གནས་རང་ཉིད་ཀྱི་ཞབས་ཀྱིས་བཅགས་ཤིང་བྱིན་
གྱིས་བརླབས་པའི་གནས་སྦས་ཡུལ་བུམ་ཐང་དུ་མཚན་དཔེའི་སྲིད་
པ་བཟུང་ནས་འགྲོ་དོན་མཛད་ཚུལ།
དེ་ཡང་བུམ་ཐང་དུ་འཁྲུངས་པའི་བུམ་ཐང་པའི་བླ་མའི་མཛད་
པ་རྣམས་ཡུལ་ཕྱོགས་གཞན་གྱི་མི་ལས་བུམ་ཐང་པ་རང་ཉིད་གསལ་
བས་དྲན་གསོས་སུ་བཀོད་པ་ནི། ཀ་དག་ཆོས་སྐུའི་ཀློང་ནས་་་
ཐུགས་རྗེའི་གར།། ཁ་སྦྱོར་ཡན་ལག་བདུན་ལྡན་ལོངས་སྐུ་ལས།།
ག་ལེར་མཚན་དཔེ་གཟུགས་ཀྱི་སྐུར་བཞེངས་པ།། ང་ཚོའི་སྐྱབས་
མགོན་པདྨ་གླིང་པ་མཁྱེན།། ཅ་ཅོའི་གཏམ་མིན་ཕུལ་བྱུང་མཛད་པ་
ལས།། ཆ་ཤས་ཙམ་ཞིག་དད་པས་གླེང་བ་ལ། ཇ་ཆང་འདོད་
ཡོན་ཞི་འདོད་མ་ཡིན་པས།། ཉ་གང་ཟླ་བའི་འཛུམ་ཞལ་བསྟན་དུ་
གསོལ།། ཏ་ཐཱ་ག་ཏ་མཚོ་སྐྱེས་རྒྱལ་བ་དང་། ཐ་དད་མ་ཡིན་ཨོ་
N:སྐད་
，
，
ཆ»
-
ཚེ་
}，
15



རྒྱན་པདྨ་གླིང་།། ད་ལྟ་མ་བཞུགས་རྔ་ཡབ་གླིང་བྱོན་པ།། ན་ཚོད་
རྒན་གཞོན་ཐམས་ཅད་གདུང་དབྱངས་ཐལ།། པ་ནུའི་རྒྱུན་བཞིན་
སྨན་ལྗོངས་སྐྱེ་རྒུ་ཡིས།། ཕ་གཅིག་གཏེར་ཆེན་ཆོས་རྗེ་ཁྱོད་དྲན་ན།།
བ་མོས་བེའུ་བྱམས་པས་སྐྱོང་བ་བཞིན། མ་ལྟར་བྱམས་བརྩེའི་
ཐུགས་རྗེས་གཟིགས་པར་མཛོད།། ཙ་ཏུར་བུམ་པའི་ཐང་གི་སྐྱེ་བོ་
རྣམས།། ཚ་ཟེར་ཅན་དང་པདྨའི་ངང་ཚུལ་བཞིན།། ཛ་ཡའི་རྣམ་
འཕྲུལ་རིག་འཛིན་ཆེན་པོ་དེ།། ཝ་ལེར་མཚན་དཔེ་ཡིད་ལ་ལྷང་ལྷང་
དྲན།། ཞྭ་ལྟར་གུས་པས་གཙུག་ཏུ་བསྟེན་བྱེད་དེ།། ཟ་ཉལ་འགྲོ་
འདུག་སྤྱོད་ལམ་རྣམ་ཀུན་ཏུ།། འ་ཅག་གསོལ་བ་འདེབས་ལ་་་་
བརྩེར་དགོངས་ཏེ།། ཡ་མནྟ་ཀའི་འཇིགས་ལས་བསྐྱབ་ཏུ་གསོལ།།
ར་ལྟར་གྱོང་པའི་ལོག་ལྟ་ཅན་གྱི་རྒྱུད།། ལ་བ་པ་ཡི་དགོངས་པའི་
བརྟུལ་ཞུགས་ཀྱིས།། ཤ་ཐང་ཚེགས་མ་དགོས་པར་ཐུལ་གྱུར་ཏེ།།
ས་ལམ་གཅིག་ཆོད་དབྱིངས་སུ་གྲོལ་བར་མཛོད།། ཧ་ཅང་སྒྲོ་་་་
བཏགས་སྐུར་འདེབས་མ་ཡིན་པར། ཨ་ཏི་ཐེག་པའི་འདྲེན་མཆོག་
པད་གླིང་གི། སྐུ་གསུང་ཐུགས་ཀྱི་མཛད་པའི་རྣམ་ཐར་དེ། ཡིན་
ལུགས་རང་བཞིན་བརྗོད་པ་གླེང་བར་བྱ། །
16 ་ ་



ཞེས་གསོལ་ཏེ་སྐབས་ཕྱེ་ནས་རྒྱལ་བ་སྲས་དང་བཅས་པ་
རྣམས་འཇིག་རྟེན་གྱི་ཁམས་སུ་སེམས་ཅན་གྱི་དོན་དུ་སྒྱུ་འཕྲུལ་དྲྭ་
བའི་བཀོད་པ་བསམ་གྱིས་མི་ཁྱབ་པར་བསྒྱུར་བ་ལས། སྤྲུལ་པའི་
གཏེར་ཆེན་ཆོས་ཀྱི་རྒྱལ་པོ་པདྨ་གླིང་པའི་སྐུ་གསུང་ཐུགས་ཀྱི་མཛད་
པ་སྒྲོ་སྐུར་དང་བྲལ་བ་ཅུང་ཟད་གླེང་བ་ལ།
གལ་ཏེ་སྒྲས་འབོད་སྣང་བ་ཡིས།། འཁོར་བ་གསལ་བར་མ་
བྱས་ན་འཇིག་རྟེན་གསུམ་པོ་མཐའ་དག་ཀུན།། སྨག་རུམ་
མུན་པ་ཉིད་དུ་འགྱུར།། སྔོན་གྱི་རྒྱལ་པོ་གྲགས་པའི་གཟུགས།།
ངག་གི་རང་བཞིན་མེ་ལོང་ཐོབ།། དེ་དག་ཉེ་བར་མི་གནས་ཀྱང་།།
བདག་ཉིད་ཉམས་པ་མེད་ལ་ལྟོས།། ཞེས་གསུངས་པ་ལྟར།
སྒྲུང་དང་ གཏམ་རྒྱུད་ རྣམ་ཐར་ རྟོགས་བརྗོད་ ལོ་རྒྱུས་
རྣམས་གང་ཡང་ཁུངས་དང་འབྲེལ་བར་སྔོན་གྱི་མཁས་པ་རྣམས་ཀྱིས་
མེ་གེར་བཀོད་བཞག་པ་ལས་གསལ་བ་མ་གཏོགས་ གཞན་ཟག་མེད་
མངོན་ཤེས་མཁྱེན་པས་མ་གཏོགས་སུས་ཀྱང་བརྗོད་མི་ཐུབ།
སུ་ཡི་གེར་བཀོད་བཞག་པ་དེ་ཡང་རང་བཞིན་བརྗོད་པ་དང་རབ་
བཏགས། དྲང་དོན་དང་ངེས་དོན། སྒྲ་ཇི་བཞིན་པ་དང་སྒྲ་ཇི་
17



བཞིན་མ་ཡིན་པ།་ དགོངས་པ་ཅན་དང་དགོངས་པ་ཅན་མ་ཡིན་པ།
ལྡེམ་དགོངས་རྣམ་བཞི་སོགས་ཀྱི་དགོངས་པ་ལེགས་པར་བརྟགས་་་་་
ཤིང་དཔྱད་དེ། གནད་དོན་ལེགས་པར་རྟོགས་ནས་བརྗོད་དགོས་
པ་ཡིན་པ་ལས་འདིར་ནི་གཏེར་ཆེན་ཆོས་ཀྱི་རྒྱལ་པོ་གང་གི་གསང་བ་
གསུམ་གྱི་གནས་ལུགས་ངེས་དོན་རང་བཞིན་བརྗོད་པ། ཡིད་ཆེས་
ཚད་མ་ཡིན་པ་ནི།
ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱི་སྲས་མོ་ལྷ་ལྕམ་པད་་་་
གསལ་དུ་འཁྲུངས་པའི་སྐབས། གློ་བུར་དུ་སྲིན་ཕོ་གླང་གི་ནད་་་་
ཀྱིས་བཙན་ཐབས་སུ་སྐུ་གཤེགས་པའི་ཚེ། ཨོ་རྒྱན་གུ་རུ་རིན་པོ་
ཆེ་དང་མཁའ་འགྲོ་ཡིས་མཚོ་རྒྱལ་ཡབ་ཁྲི་སྲོང་ལྡེའུ་བཙན་བཅས་་་
བཟོད་བླག་མེད་པའི་ཐུགས་ཀྱི་བྱམས་བརྩེ་ཆེན་པོས། མ་མཁའ་
འགྲོ་སྙིང་ཐིག་གི་གདམས་པས་རྗེས་སུ་བཟུང་སྟེ་སྲིད་པ་ཁམས་་་་་་
གསུམ་འཁོར་བར་ཕྱིར་མི་ལྡོག་པའི་གཏན་སྲིད་དུ་བཀོད་ཅིང་།
མ་འོངས་པ་ན་ལྷ་ལྕམ་པདྨ་གསལ་རང་ཉིད་གཏེར་སྟོན་པདྨ་
ལས་འབྲེལ་རྩལ་དུ་སྐྱེ་བ་བཞེས་ཏེ་མཁའ་འགྲོ་སྙིང་ཐིག་གཏེར་ནས་
བཏོན་ཏེ་སེམས་ཅན་གྱི་འགྲོ་དོན་མཛད་པར་སྨོན་ལམ་གཏད་རྒྱུ་་་་



མཛད་པ་ལྟར།
དུས་རབས་བཅུ་གསུམ་པའི་ནང་གཏེར་སྟོན་པདྨ་ལས་འབྲེལ་
རྩལ་དུ་འཁྲུངས་ཏེ་སྔོན་གྱི་ལས་སྨོན་རྟེན་འབྲེལ་འཕྲོ་བཞིན་མཁའ་
འགྲོའི་སྙིང་ཐིག་གཏེར་བཞེས་ཏེ་འགྲོ་དོན་མཛད།།
དེའི་རྗེས་སུ་གཏེར་སྟོན་དྲི་མེད་འོད་ཟེར་དུ་འཁྲུངས། གཏེར་
སྟོན་དྲི་མེད་འོད་ཟེར་ལ་མཚན་གཞན་ཀློང་ཆེན་རབ་འབྱམས་ཞེས་
གྲགས་པ་ནི། དེ་སྐབས་བོད་གངས་ཅན་ལྗོངས་མགོ་ནག་མིའི་རྗེ་
བོ་སྡེ་སྲིད་ཕག་མོ་གྲུ་པ་ཏའི་སི་ཏུ་བྱང་ཆུབ་རྒྱལ་མཚན་གྱིས། དྲི་
མེད་འོད་ཟེར་གདན་དྲངས་ཏེ་ཆོས་ཐམས་ཅད་ལ་དྲི་བ་མཛད་པས།
ཆོས་ཐམས་ཅད་ཀྱི་དྲི་བ་ལ་ཐོགས་པ་མེད་པའི་ལན་བཏབ་པས།
མཁྱེན་རབ་ལ་མཐའ་མེད་པར་གཟིགས་ཏེ་ཁྱོད་ཀྱི་མཚན་ནི་ཀློང་་་་
ཆེན་རབ་འབྱམས་ཡིན་ནོ་ཞེས་གསོལ་བ་ལས། དེ་ནས་བཟུང་
ཀུན་མཁྱེན་ཀློང་ཆེན་རབ་འབྱམས་ཞེས་མཚན་ཡོངས་སུ་གྲགས་པ་
ཡིན་ཞིང་། དེ་ནས་ལོངས་སྐུའི་ཞིང་ཁམས་ཉུལ་ནས།
སངས་རྒྱས་གཉིས་པ་པདྨ་འབྱུང་གནས་ཀྱིས་ཐང་ཡིག་ཤེལ་བྲག་
མ་ལས། མེ་འབར་མཚོ་རུ་སྦས་པའི་གཏེར་ཁ་འདི༔ མི་བཞག་
19
་་
.



འདོན་པའི་རྟགས་དེ་བསྟན་ནས་འབྱུང་༔ ལྷ་ལྕམ་པད་གསལ་སྐྱེ་བ་
རྒྱུན་ཆད་པཿ ཨུ་རྒྱན་པདྨ་གླིང་པ་ཞེས་བྱ་འབྱུང་༔ ཞེས་དང་།
ལུང་བསྟན་ཀུན་གསལ་མེ་ལོང་ལས། བསམ་ཡས་འདི་ནས་
བརྩིས་པའི་ལྷོ་ནུབ་མཚམས༔ མོན་ཡུལ་བུམ་ཐང་ཞེས་བྱའི་ཡུལ་
གྱི་དབུས༔ ཆལ་ལུང་ཞེས་བྱ་ཐལ་སྦྱར་འདྲ་བའི་ཕུ༔ ཕུ་ཆུ་ནུབ་
བྱང་མཚམས་སུ་བསྟན་པ་དང་༔ ལུང་མདའ་ཤར་ལྷོར་བསྟན་པ་
ལཿ མདའ་ན་ཆུ་བོ་རྒྱ་མདུད་འཁྱིལཿ . དབེན་གནས་ས་ཕྱོགས་
གདུགས་ཀྱི་ཤམ་བུ་མཚུངས༔ ནགས་མས་བསྐོར་བའི་དབུས༔
ཧོམ་ཁུངས་འདྲ་བའི་ཡུལ་ནང་དུ༔ ཕ་ནི་དོན་གྲུབ་མ་ནི་པདྨའི་བུ༔
ལྕགས་ཁམས་རྟ་སྦྲུལ་ལོ་པ་གཅིག༔ པདྨའི་མིང་ཅན་གཅིག་ཏུ་
འཁྲུངས༔ བོད་ཚད་སྙོམས་ལ་ཤ་ཁ་དམརཿ སྐུ་ལུས་སྒེག་ཅིང་
མཚན་དཔེས་སྤྲས༔ ལག་གཡས་རྒྱབ་ནས་ཨ་ཡིས་མཚན༔ སྐུ་
སྟོད་རྒྱབ་མདུན་ཤ་སྨེ་གསུམ༔ བརུ་གཡས་ནང་ན་ཤ་སྨེས་བརྒྱན༔
སྙིང་གར་རིང་བསྲེལ་སྲན་མ་ཙམ༔ མ་འགགས་སྤྱོད་པ་སྣ་ཚོགས་
བྱེད༔ ཚིག་རྩུབ་རྟ་སྐད་འཆོལ་ལེ་སྨྲ༔ འཛིན་ཆགས་མེད་ཅིང་
ཞེན་པ་ཆུང་༔ ཚུལ་འཆོས་མི་བྱེད་གང་དགའ་སྐྱོང་༔ སྣང་བ་
་20
་



འུར་ཞིང་འདོད་བློ་ཞིག ཆོས་དང་ཆོས་མིན་སྣ་ཚོགས་བྱེད
པད་འབྱུང་ང་མིན་གཞན་ལ་ཡིད་མི་ཆེས༔ ཐེག་ཆེན་ཆོས་ལ་བློ་་་
རབ་སྦྱངས་ནས་ནི༔ བཅུད་ཀྱི་བདུད་རྩིས་གང་བའི་སྙིང་རྗེ་ཅན
ཨོ་རྒྱན་ང་ཡི་ཆོས་ལུགས་འཛིན་ནས་ནི༔ དམ་ཚིག་བསྲུངས་ཤིང་
གསང་སྒོ་བསྡམ ༔ ང་ཡི་ཟབ་གཏེར་བདག་པོར་འགྱུར ༔ པདྨ་
ང་དང་ཡང་ཡང་མཇལ ༔ གདུལ་བྱ་འུར་ལངས་འགྲོ་དོན་བྱེད ༔་
པད་འབྱུང་ཆོས་ཀྱིས་འགྲོ་བ་འདྲེན ༔ དེ་ལ་མོས་ཚད་བདེ་ཆེན་
ཞིང་དུ་འགྲོ ༔ མཐོང་ཐོས་རེག་པ་ཙམ་གྱིས་ཀྱང་ ༔ དེ་ཡི་
གདུལ་བྱར་སྐྱེ་བར་འགྱུར ༔ ཟས་དང་ནོར་འབྲེལ་ཐོབ་པ་ནི ༔་
ཕྱི་མ་བདེ་སྐྱིད་དབང་ཕྱུག་ལྡན༔ དེ་ལ་ལུས་འབྲེལ་ཐོབ་པས་ཀྱང་
༔ ཕྱི་མ་ཕོ་ལུས་རིགས་ལྡན་ཐོབ༔ དབང་དང་ཆོས་འབྲེལ་ཐོབ་
པས་ཀྱང་ ༔ ཕྱི་མ་རིག་འཛིན་ས་ལ་བཀོད །
ཞེས་པ་ལ་སོགས་པ་སངས་རྒྱས་གཉིས་པ་པདྨ་འབྱུང་གནས་
ཀྱིས་གསལ་བར་ལུང་བསྟན་པ་བཞིན་སྨན་ལྗོངས་ཙན་དན་བཀོད་་་་
པའི་རྒྱལ་ཁབ་ཀྱི་ཡུལ་དབུས་བུམ་ཐང་སྡེ་བཞི་ལས་སྟང་ཞེས་བྱ་བའི་
ཡུལ་ལྗོངས་ཆལ་བ་རི་བྲང་ཞེས་བྱ་བ་ན། གདུང་རུས་འོད་གསལ་
21



ལྷ་ལས་ཆད་པ་སྨོས་སམ་གཉོས་རྒྱལ་བ་ལྷ་ནང་པའི་གདུང་བརྒྱུད་
འཁྲུལ་མེད་ཡིན་པ་ནི།
སྔོན་བོད་དུ་མིའི་གྲོང་ཁྱེར་ཆགས་ནས་ཧ་ཅང་རིང་པོ་མ་སོང་བ་
ན། འོད་གསལ་གྱི་ལྷའི་བུ་ཞིག་སྔོན་ལས་ཀྱི་མཐུས། སྐྱིད་ཤོད་
པའི་ཤུན་གྱི་བྲག་རྩེར་བྱ་ཁྱུང་དཀར་པོའི་རྣམ་པས་བབས། དེར་ ་
རྒྱུན་དུ་གནས་པའི་ཕུག་སྒོར་སྡེར་རྗེས་ཡོད་པ་ལའང་བྱུང་ཚང་བྲག་
ཁུང་ཞེས་ད་ལྟའི་བར་འབོད། རེས་བྱ་རྒོད་ཀྱི་པགས་པའི་ཐུལ་པ་
ཞིག་གྱོན་པའི་སྤྲུལ་སྒྱུར་བསྟན་པས་བྱ་ཐུལ་དཀར་པོར་ཡང་གྲགས།
མི་རིང་བར་བྱའི་ཚུལ་བཤིག་སྟེ་མིའི་གཟུགས་བཟུང་། མི་
རྣམས་ཀྱིས་དྲིས་པས་ཁོ་བོ་ནི་ལྷའི་རིགས་ལས་འོངས་པ་ཡིན་ནོ། །
ཞེས་སྨྲས་པས་ཀུན་གྱིས་གོང་དུ་བཀུར མིའི་ཟས་གོས་ལ་ལོངས་
སྤྱོད་པའི་གྲིབ་ཀྱིས་རེ་ཞིག་སྨྱོས་པར་གྱུར་པས་སྨྱོས་སམ་གཉོས་་་་་
རིགས་ཞེས་གྲགས།
དེའི་སྲས་རྗེ་བཙན་པོ་བྱ་བ་བྱུང་། དེའི་སྲས་སེང་ངེ་ཤག་བྱ་
བ་བྱུང་། དེའི་སྲས་རྟ་མཁར་རྗེ་སོགས་སྤུན་བཞི་བྱུང་། དེའི་
སྲས་ཞེང་ངེ་དང་ཐུགས་རྗེ་གཉིས་བྱུང་། ཞེང་ངེ་དེས་ཁ་རག་འགྲང་
22



，
：
་
བསིལ་བཟུང་བས་ཁ་རག་གཉོས་ཞེས་གྲགས་པ་དེ་ནས་བྱུང་།
དེའི་སྲས་འབྲིང་སྡེ་བྱུང་། དེའི་སྲས་འབྲིང་ཆུང་བྱ་བ་བྱུང་།
དེའི་སྲས་ཡོན་ཏན་བྱ་བ་བྱུང་། “དེའི་སྲས་སློབ་དཔོན་ཚུལ་ཡོན་
བྱ་བ་བྱུང་། དེའི་སྲས་འགུ་རུ་བྱ་བ་བྱུང་། དེའི་སྲས་ལྷ་འཕན་
བྱ་བ་བྱུང་། དེའི་སྲས་མོཐུ་རྒྱལ་ལམ་སྤང་ལ་མེ་ཤོར་བྱ་བ་བྱུང་།
དེའི་སྲས་མར་པ་དང་དུས་མཚུངས་གཉོས་ལོ་ཙཱ་བ་ཡོན་ཏན་གྲགས་
སོགས་སྤུན་དྲུག་བྱུང་། མ་
དེའི་སྲས་གཙང་ས་རྡོ་རྗེའི་བླ་མ་སོགས་སྤུན་བཞི་བྱུང་། དེའི་
སྲས་དཔལ་གྱི་སེང་གེ་སོགས་གསུམ་བྱུང་། དེའི་སྲས་གྲགས་པ་
དཔལ་མཆེད་གཉིས་བྱུང་། དེའི་སྲས་གཟི་བརྗིད་དཔལ་སོགས་
སྤུན་བདུན་བྱུང་། དེའི་གཅུང་གི་སྲས་ལྷ་རིན་ཆེན་རྒྱལ་པོ་བྱ་བ་་
གཏེར་བཏོན་གུ་རུ་ཆོས་དབང་དང་དུས་མཉམ་པ་བྱུང་།
དེའི་གཅུང་གི་སྲས་བསོད་ནམས་དར་བྱུང་བ་སོགས་གཉོས་ལྷ་
ནང་བའི་གདུང་རབས་བོད་དབུས་གཙང་ཁམས་གསུམ་དང་སྨན་་་་་
ལྗོངས་འདིར་ཡང་དར་བ་ལས། སྨན་ལྗོངས་འདིར་གཉིས་ཀྱི་གདུང་
རབས་བྱུང་ཚུལ་ནི།
3
་ ་
་
.
:.
བ
-
-
.:
་
，
་་
23



དཔལ་མགོན་འཕགས་པ་ཀླུ་སྒྲུབ་ཀྱི་སྤྲུལ་པ་འབྲི་གུང་སྐྱོབ་པ་
རིན་ཆེན་དཔལ་གྱི་ཐུགས་སྲས་གཉོས་གཟི་བརྗིད་དཔལ་ལམ་སངས་
རྒྱས་རིན་ཆེན་ཞེས་པ་དེ་ཉིད། འབྲི་གུང་སྐྱོབ་པ་རིན་པོ་ཆེས་ལུང་
བསྟན་པ་བཞིན་སྨན་ལྗོངས་འདིར་བྱོན་ཏེ་སྤ་གྲོ་ཅལ་ཁ་སོགས་སུ་་་
གདན་ས་བཅགས་ཏེ་འགྲོ་དོན་རྒྱ་ཆེར་བྱུང་།
གཉོས་རིན་པོ་ཆེ་གཟི་བརྗིད་དཔལ་རབ་ཏུ་མ་བྱུང་གོང་བཙན་
པོ་མང་བཀུར་གྱི་སྲས་མོ་ལྷ་གཅིག་བདེ་མཆོག་བྱ་བ་ཇོ་མོར་བསུས་
པ་ལས་སྲས་གཅིག་འཁྲུངས་པ་དེ་ལ། གཏེར་བཏོན་གུ་རུ་ཆོས་
དབང་གིས་ཡུམ་གྱི་མཚན་ལས་གྲས་ཏེ་བདེ་མཆོག་ཅེས་མཚན་་་་
གསོལ།
ཕྱིས་སུ་མཁས་ཤིང་གྲུབ་པའི་དབང་ཕྱུག་མཚན་དངོས་བདེ་་་
མཆོག་ལ་ འཁྲུལ་ཞིག་གཉོས་སྟོན་ཆོས་རྗེ་ཞེས་ཡོངས་སུ་གྲགས་པ་
དེ་ལ། སྔགས་འཆང་བླ་མའི་ཞལ་ནས་བདེ་མཆོག་འཁྲུལ་ཞིག་
གཉོས་སྟོན་ཁྱོད་ཀྱི་གདུལུ་བྱ་ལྷོ་མོན་དུ་ཡིན་པས་དེར་སོང་ཞེས་་་་་
གསུངས་པ་བཞིན་བྱོན་ཏེ། གདན་ས་གང་དུ་བཅགས་མ་འཚལ་
པ་གསང་བའི་རྗེའུ་ཆུང་དམོད་བོར་ཏེ་འཕངས་པས་ནམ་མཁའ་ནས་
24 .
1
，
E



མ
སུམ་འཕྲང་ཞེས་བབས་པའི་ས་གནས་དེ་ལ་གདན་ས་བཅགས་ཏེ།
དཔལ་གྱི་གནས་མཆོག་སུམ་འཕྲང་བསམ་གྲུབ་ཆོས་རྫོང་ཞེས་་་་་
མཚན་གསོལ་ཏེ་དེར་བཞུགས་པ་ལས།
འོད་གསལ་ལྷའི་གདུང་བརྒྱུད་མི་ཉམས་པའི་ཆེད་དུ་བུ་སློབ་
རྣམས་ཀྱིས་བསྐུལ་བ་བཞིན་ལས་ཀྱི་ཕྱག་རྒྱ་མ་བཞེས་པ་ལས་སྲས་
རྟོག་པོ་བཀྲ་ཤིས་སེང་གེ་བྱ་བ་འཁྲུངས། དེའི་སྲས་བཛྲ་འདུས་པ་
མ་སྲིང་གཉིས་འཁྲུངས། བཛྲ་འདུས་པའི་སྲས་བདེ་བའི་དཔལ་
Fབྱོར་འཁྲུངས། དེའི་སྲས་རྟོགས་ལྡན་དཔལ་ལྡན་སེང་གེ་འཁྲུངས།
པའི་སྲས་བསྟན་པའི་ཉི་མ་དང་འཇམ་དབྱངས་གྲགས་པ་འོད་ཟེར་
Lཁྲུངས། བསྟན་པའི་ཉི་མའི་སྲས་དོན་གྲུབ་བཟང་པོ་འཁྲུངས།
འོད་གསལ་ལྷའི་གདུང་བརྒྱུད་མ་ཉམས་པ་བསྟན་པའི་ཉི་མ་
བ་སྲས་རྣམས་སུམ་འཕྲང་གཞི་ཁྱིམ་ལས་ཟུར་དུ་དགོན་བླང་འབྲང་
ས་པའི་གདན་ས་བཅགས་ཏེ་བཞུགས་པ་ལ་དགོན་པ་དེ་མེས་འཇིག་
ཟས་དོན་གྲུབ་བཟང་པོ་དགུང་ལོ་བཅུ་དྲུག་ལ་ཡབ་ཡུམ་གཉིས་ཀ་ཞི་
ན་གཤེགས་པ་ལས་སུམ་འཕྲང་དུ་མ་བཞུགས་པར་བུམ་ཐང་སྟོང་
ལ་བ་རིང་བྲང་དུ་འབྱོན་ཏེ་འབྲོག་མོ་པདྨ་སྒྲོན་མ་དང་བཟའ་ཚང་
25
，་
;
* ?
s
,



རྩེ་གྲོགས་བྱས་ཏེ་བཞུགས།
དེ་ལྟར་རུས་གཉོས་འོད་གསལ་ལྷའི་བརྒྱུད་པ་མ་ཉམས་པ་་་
ཡབ་དོན་གྲུབ་བཟང་པོ་དང་ཡུམ་པདྨ་སྒྲོན་མའི་ལྷུམས་སུ་ཞུགས་པའི་
དུས། ཡུམ་གྱི་རྨི་ལམ་དུ་ཉི་མ་དང་ཟླ་བ་ཟུང་འཇུག་ཏུ་ཤར་བ་་
དང་། ནམ་མཁའ་ནས་གཡུའི་བུད་མེད་གཅིག་གིས་བུམ་པ་་་་
ཐོགས་ནས་སྤྱི་གཙུག་ཏུ་ཐིམ་པ་རྨིས།
ཡབ་ཀྱི་རྨི་ལམ་དུ་ནམ་མཁའི་མཐོངས་ལ་དཀྱིལ་འཁོར་གྱིས་
གང་བ་མཐོང་། བར་སྣང་ལ་གླེགས་བམ་མང་པོ་མཐོང་བ་སོགས་
ཡ་མཚན་པའི་རྟགས་མང་པོ་བྱུང་ནས། ལྕགས་ཕོ་རྟ་ལོ་ཟླ་གཉིས་
པའི་ཚེས་བཅོ་ལྔ་སྤྱི་ལོ་ ༡༤༥༠ ལ་ངོ་མཚར་བའི་ལྟས་དུ་མ་་་་
བཅས་འཁྲུངས།
ཡུམ་གྱི་སྲིང་མོ་ཨ་ཞེ་དཔལ་འདྲེན་གྱིས་བླངས་ཏེ་ཁྲུས་བྱས་ཏེ་
པང་དུ་བླངས་པའི་དུས་ཉི་མ་གསུམ་འཇའ་འཁྱིལ་བ་བྱུང་། མིང་
དཔལ་འབྱོར་ཞེས་བཏགས།
ཨ་མ་ལ་ལོ་བསྟུད་མར་ནུ་བོ་གུ་རུ་བྱ་བ་གཅིག་སྐྱེས་ནས་ནུ་ཞོ་
འཐུང་ལོང་མ་བྱུང་བས། ཨ་མི་མགར་བ་ཡོན་ཏན་བྱ་བ་ཡོད་པ་
26་



དེ་ཡིས་པང་དུ་བླངས་ནས་ཕྱེ་མར་དང་སྦྲང་གིས་གསོས་ནས་ལོ་་་་་ ，
གསུམ་ལོན་པ་དང་། ། མ་ཎི་དགོན་པར་ཁྱེར་ནས་ཨ་མིས་བྱམས་
ཤིང་སྐྱིད་པར་གསོས་ནས། །
རྡོ་རྗེ་གླིང་པའི་ཐུགས་སྲས་རིན་པོ་ཆེ་ཆོས་དབྱིངས་པའི་དྲུང་དུ་
འཁྲིད་དུས། རིན་པོ་ཆེས་མགར་བ་ཁྱོད་ཀྱིས་སྤྲུལ་པའི་སྐུ་འདི་ལ་
ལེགས་པོ་གྱིས་ཤིག་ འདིས་བསྟན་པ་དང་སེམས་ཅན་ལ་ཕན་པ་
ཡོང་ཞེས་གསུངས་པའི་སྤྲུལ་པའི་ཁྱེའུ་ཆུང་དེ་ནི། སངས་རྒྱས་
གཉིས་པ་པདྨའབྱུང་གནས་ཀྱིས་ལུང་བསྟན་པའི་མཚན་ལ་ཨོ་རྒྱན་
པདྨ་གླིང་པ་ཞེས་ཞུ་བ་དེ་རེད།
ལུང་བསྟན་མཁན་སངས་རྒྱས་གཉིས་པ་པདྨ་འབྱུང་གནས་ནི།
ལམ་རིམ་བགྲོད་ཀྱི་གྲུབ་ཐོབ་ཅིག་གམ་ས་ལ་གནས་པའི་འཕགས་པ་
ཙམ་མ་ཡིན་པ་སྟོན་པ་ཤཱཀྱ་ཐུབ་པ་ཉིད་ཀྱིས། པདྨ་འབྱུང་གནས་
ཞེས་བྱ་བ།། ང་ལས་ལྷག་པའི་སྐྱེས་བུ་འབྱུང་།།
ཞེས་རྒྱ་གར་གྱི་རྒྱན་དྲུག་མཆོག་གཉིས་གྲུབ་ཐོབ་བརྒྱད་ཅུ་་་
སོགས་པཎ་གྲུབ་ཀུན་ལས་མཆོག་ཏུ་ཁྱད་པར་འཕགས་པ་མི་དང་་་་
མིན་མ་ཡིན་གདུལ་དཀའ་བ་རྣམས་ཐབས་སྣ་ཚོགས་པས་འདུལ་་་་
27



བའི་སླད་དུ་ངེས་པའི་དོན་དུ་རྒྱལ་ཀུན་འདུས་པའི་སྤྱི་གཟུགས།
སྣང་ཚུལ་དུ་ཤཱཀྱ་ཐུབ་པ་ཉིད་དང་སངས་རྒྱས་སྣང་བ་མཐའ་ཡས་ཟུང་
དུ་འཇུག་པའི་སྤྲུལ་པའི་སྐུ་དྷ་ན་ཀོ་ཤའི་མཚོ་དབུས་པདྨའི་སྡོང་པོ་་
ལས། ཐུགས་རྗེས་ཡས་སྤྲུལ་གྱིས་རྫུས་སྐྱེས་སུ་འཁྲུངས་པའི་་་
སངས་རྒྱས་གཉིས་པ་ཆགས་པ་དང་ཐོགས་པ་བྲལ་བ་ཟག་མེད་ཀྱི་་་་
མཁྱེན་པའི་ཡིས་མངའ་བ་དེ་རེད། །
པདྨ་གླིང་པ་དགུང་ལོ་དགུ་ལོན་པའི་དུས་སུ་ཨ་མི་མགར་བ་
ཡོན་ཏན་ལས་མགར་བ་བསླབས་པས་ཚེགས་མེད་པར་མཁྱེན།
དེ་ཡང་སྐུ་ཆུང་ངུའི་དུས་སུ་སྔོན་རྭ་ལོ་ཙཱ་བ་རྡོ་རྗེ་གྲགས་པ་་
དང་གྲུབ་ཆེན་ཐང་སྟོང་རྒྱལ་པོ་ལྟ་བུ། ཤིང་བཟོ། རྡོ་བཟོ། ལྕགས་
བཟོ། གོས་བཟོ་སོགས་བཟོའི་རིག་བྱེད་གང་ཡང་མ་བསླབས་པར་
ཟ.--
བ
་
--
-
---
མཁྱེན། །
བྱིས་པ་མང་པོ་འདུས་ནས་ལྷ་ཁང་རྩིག་པ་དང་། མཆོད་རྟེན་
རྩིག་པ་དང་། ཆོས་ཁྲི་རྩིག་པ་དང་། ཆོས་གསུངས་པ་དང་།
དབང་སྐུར་བ་དང་། དར་ཕྱར་བ་དང་། ཤིང་གི་ལོ་མ་ལ་ཆོས་བྲི་
བ་སོགས་ལ་སྔོན་གྱི་བག་ཆགས་ཀྱིས་ཐུགས་དགྱེས་ཤིང་ གིང་ལ་
28



སོགས་པའི་རྩེད་མོའི་རིགས་ལ་དགའ་ཞིང་། གཞན་གླུ་ལེན་མི་
བྱུང་ན་སྙིང་མི་དགའ། མདའ་གཞུ་འཁོར་གསུམ་བྱ་བ་གང་ལ་ཡང་
བློ་མི་འཇུག་ མིས་ཅི་ལབ་ཀྱི་ཁ་ལ་མི་ཉན། །
རང་གང་ཤར་གྱི་སྣང་བ་ཐད་ལ་གཏོང་བ་མ་གཏོགས་ཕ་མས་
བསླབས་པ་ལ་མི་ཉན། སུ་ཡིས་ཅི་བཅོལ་གྱི་ཁ་ལ་ཉན་ཅིང་ཡན་
པར་བསྡད། ཟ་གཏད་མེད་པར་བྱུང་རྒྱལ་གྱི་སྤྱོད་པ་ཆུང་ངུའི་དུས་
ནས་གཟུང་འཛིན་བྲལ་བ་དམ་པའི་སྤྱོད་པ་རེད། །
ཀ་ཁ་བསླབ་མ་དགོས་པར་ཡི་གེ་ངོ་ཤེས་པ་བྱུང་། འཇིག་རྟེན་
པ་རྣམས་ནི་རྒྱུ་དངོས་པོ་གང་ཡང་ཚུར་རྩོལ་སྒྲུབ་དང་བདག་འཛིན་་་་
བྱེད་ན་དགའ་ཞིང་མགུ་བ་ཡིན་ན་ཡང་། པདྨ་གླིང་པ་ནི་སྐུ་ན་གཞོན་
ནུའི་དུས་རྒྱུ་དངོས་པོ་གང་ལ་ཡང་འཛིན་ཆགས་མེད་པར། གཅིག་
ནས་བྱུང་བ་གཅིག་ལ་བྱིན་གྱི་ཡོད་པའི་དུས་དེར།
སྐྱེ་བོ་ཕལ་པ་དང་སྐྱེས་བུ་དམ་པའི་སྤྱོད་པ་མ་མཐུན་པ་དང་། །
དམ་པའི་གཟིགས་སྣང་དང་ཕལ་པའི་མཐོང་སྣང་མ་མཐུན་པར།
དམ་པའི་སྤྱོད་པ་ཕལ་པའི་མཐོང་སྣང་ལ་སྨྱོན་པའི་སྤྱོད་པ་ལྟར་མཐོང་
བ་ལས། པདྨ་གླིང་པ་ལ་ཕ་མ་རྣམས་སྡུག་ཚིགས་ལངས་ཏེ།
%:
རྒྱབ་
j4,༔ ༔



སྐྱོན་མིང་ ཕ་ཡིས་ཏེབ་ལང་ཟེར། མ་ཡིས་བསོད་ཟད་ཟེར།
ཡུལ་མི་རྣམས་ཀྱིས་རྫུན་གྱི་རྐྱལ་པ་དོན་གྲུབ་རྒྱལ་ཞེས་མིང་བཏགས་
ཤིང་། སྐུ་གསུང་ཐུགས་ཀྱི་མཛད་སྤྱོད་མ་ངེས་པ་ཆ་བཞག་མ་ཤེས་
པ་དེ་ལྟ་བུ་ཞིག་རེད།
ཡིན་ན་ཡང་ཆོས་འཇིག་རྟེན་གང་ཐད་ནས་སྤྱི་དང་སྒོས་ལ་ཕན་
པའི་ལག་རྗེས་ལས་གནོད་པའི་ལག་རྗེས་གང་ཡང་བཞག་ཡོད་པ་མ་
རེད།
པདྨ་གླིང་པ་ཆུང་ངུའི་དུས་ནས་སྔོན་གྱི་བག་ཆགས་ཀྱིས་་་་་་་
གཟིགས་སྣང་མ་འདྲ་བ་འཆར་བ་ལས། གསུང་ངེས་པ་མེད་པ་
ཐོལ་བྱུང་དུ་གསུངས་པ་དང༌། ཐུགས་ལ་ཉམས་སྣང་མ་འདྲ་བ་
འཆར་བ་ལས་ཀུན་སྤྱོད་མ་ངེས་པར་མཛད་པ་ནི་ཕལ་པ་ལས་ཁྱད་
པར་འཕགས་པ་སྐྱེས་བུ་དམ་པའི་རྟགས་མཚན་རེད།
པདྨ་གླིང་པས་རྡོ་བཟོ་གནང་ནས་ཆུ་ཐག་གཡས་འཁོར་མ་་་་་
བཟོས་ཏེ་དེ་ལས་ཕྱེ་འཐགས་ཏེ་ཟ་རེ་ཟ་ཚད་ངན་སོང་མེད་ཅེས་་་་་
ལབ་སྲོལ་ཡོད་པ་ཡིན།
ལྕགས་བཟོ་མགར་བ་མཛད་པ་དེ་ཉིད་བྱང་ཆུབ་སེམས་དཔའ་
30



རྣམས་སེམས་ཅན་གྱི་དོན་དུ་མཛད་པ་ཡིན་ཏེ། དེ་སེམས་ཅན་
གྱི་དོན་ཇི་ལྟར་ཡིན་ཞེ་ན། སྤྲུལ་པའི་སྐུ་འཁྲུངས་པའི་ཡུལ་ཕྱོགས་
བུམ་ཐང་པ་རྣམས་ཀྱི་ཁ་ཟས་ནི་གཙོ་བོ་བྲའུ་དང་། རྒྱ་རེད་ཀྱི་་
ཕྱེའི་ཁུར་པ་དང་ ཏེ་ཟས་ཡིན་ལ་པདྨ་གླིང་པས་ལྕགས་བཟོ་མཛད་དེ་
ཁུར་པ་སློག་རྒྱུའི་མཁོ་ཆས་ལྕགས་ཡུ་བརྡུངས་གནང་སྟེ་ལྕགས་ཡུ་་་
འདི་ལས། ཏི་ཟས་དང་ཁུར་པ་ཟོས་རེ་ཟོས་ཚད་ཐར་པའི་ས་བོན་
ཐེབས་ཏེ་ངན་སོང་ལས་གྲོལ་བར་གྱུར་ཅིག་ཅེས་ཐུགས་སྨོན་གནང་སྟེ་
གཏེར་གྱི་ཚུལ་དུ་ས་རུམ་དུ་སྦས་བཞག་པའི་ལྕགས་ཡུ་རྣམས།.
ཕྱིས་སུ་རྡོ་རྗེ་ཕག་མོའི་སྤྲུལ་གཟུགས་ཕག་པའི་སྣ་ཡིས་ས་སློག་
སྟེ་སའི་རུམ་ནས་བཏོན་སྐབས་ཕག་པའི་སྣ་ཡིས་སྣད་དེ་ཕག་སྣའི་་་
རྗེས་གསལ་བ་འཇིམ་པ་ལ་བྱས་པ་བཞིན་ཐོན་ནས་དོང་ཆུང་ངུ་རེ་་
ཡོད་པའི་ལྕགས་ཡུ་ད་ལྟ་བུམ་ཐང་པའི་དུད་ཚང་ཕལ་ཆེ་བ་ལ་མཐོང་
ཆོས་སུ་ཡོད།
བུམ་ཐང་པ་རྣམས་ཀྱིས་པད་གླིང་ཕྱག་བཟོ་ལྕགས་ཡུ་ ཕལ་
སྐད་ལ་(གོ་རླུང་)ཐོག་ལས་ཁུར་ལེབ་ཟོས་རེ་ཟོས་ཚད་ངན་སོང་དུ་
མི་འགྲོ་ཞེས་མི་ནག་པ་ཀུན་གྱིས་ལབ་སྲོལ་ཡོད། ད་ལྟ་མཐོང་ཆོས་
31 ་་་



སུ་བུམ་ཐང་པ་ཕལ་ཆེར་གྱི་ཁྱིམ་ནང་བེད་སྤྱོད་བྱེད་བཞིན་པ་ཡིན། །
དེ་བཞིན་པདྨ་གླིང་པ་གཞོན་ནུའི་དུས་གྲི་ཆེ་ཆུང་བརྡུངས་པ་་་
ཡང་གྲི་འདི་ཡིས་བསད་པ་དང་རྨས་པ་སོགས་བྱས་པའི་སེམས་ཅན་
རྣམས། ངན་སོང་ལས་གྲོལ་བར་གྱུར་ཅིག་ཅེས་འཁོར་བ་ལ་་་་་་
མཐའ་མ་མེད་པའི་སེམས་ཅན་འཁོར་བ་མཐའ་ཅན་ད་ཐུགས་སྨོན་
གནང་ཡོད་པ་ལས། ་མགར་བ་ཕལ་པས་བརྡུངས་པའི་མཚོན་ཆའི་
འོག་ཤི་བ་རྣམས་ངན་སོང་ལས་གྲོལ་བ་མི་ཐོབ་ཅིང་འཁོར་བ་ལ་་་་་
མཐའ་མ་མེད་པ་ཡིན་ལ། པདྨ་གླིང་པས་བརྡུངས་པའི་མཚོན་
ཆའི་འོག་ཤི་བའི་སེམས་ཅན་རྣམས། པདྨ་གླིང་པའི་ཐུགས་བསྐྱེད་ །
དང་སྨོན་ལམ་གྱི་ཁྱད་པར་ལས་འཁོར་བ་མཐའ་ཅན་དུ་འགྱུར་་་་
སྐལ་བ་བཟང་པོ་ཡིན་པས། པདྨ་གླིང་པ་ལྕགས་བཟོ་མགར་བ་་་
མཛད་པ་སེམས་ཅན་གྱི་དོན་ཁོ་ན་ཡིན་ནོ། ་ ་ ་
ཚུལ་སྟན་གང་ཡང་རུང་སེམས་ཅན་ལ་ཕུགས་སུ་ཕན་པར་
འགྱུར་བ་སེམས་ཅན་གྱི་དོན་མཛད་པ་ནི་བསོད་ནམས་བསགས་་་་
པར་འགྱུར་པ་ཡིན་ཏེ། ་ རྒྱལ་སྲས་ཞི་བ་ལྷས། རྒྱལ་སྲས་རྣམས་
ཀྱིས་མི་བསླབས་པ།། དེ་ནི་གང་ཡང་ཡོད་མ་ཡིན།། དེ་ལྟར་
32



བསླབས་པའི་མཁས་པ་ལ།། བསོད་ནམས་མི་འགྱུར་གང་ཡང་མེད།།
ཅེས་གསུངས་པ་ལྟར།
བཟོ་རིག་པ་གང་ཡང་རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ངེས་པར་བསླབ་དགོས་པ་ཡིན་ཞིང་། བཅུ་ཕྲག་རིག་པའི་་་་
གནས་ཀྱི་ནང་གསེས་གནས་སྐབས་སེམས་ཅན་གྱི་དོན་མཛད་པ་ལ་
མི་རྨོངས་པ་ཐབས་ལ་མཁས་པ་དང་། མཐར་ཐུག་སངས་རྒྱས་
ཀྱི་ཇི་སྙེད་མཁྱེན་པའི་རྒྱུ་ཡིན་པའི་ཕྱིར། རྒྱལ་ཚབ་བྱམས་པས་
ཀྱང་། རིག་པའི་གནས་ལྔ་དག་ལ་མཁས་པར་མ་སྦྱངས་ན།།
འཕགས་མཆོག་གིས་ཀྱང་ཐམས་ཅད་མཁྱེན་ཉིད་འཐོབ་མི་འགྱུར།།
དེ་ལྟ་བས་ན་གཞན་དག་ཚར་གཅོད་རྗེས་འཛིན་དང༌། བདག་ཉིད་
ཀུན་ཤེས་བྱ་ཕྱིར་དེ་ལ་དེ་བརྩོན་བྱ།། ཞེས་གསུངས་པ་ལྟར། བཟོ་
རིག་པ་ལས་ལྕགས་བཟོ་དེ་ཡང་གདུལ་བྱ་རྗེས་འཛིན་གྱི་རིག་པའི་་་་
གནས་བསླབ་པར་བྱ་བ་ཡིན་ནོ།།
བླུན་པོའི་མནོ་བསམ་ལྟར་ན། རྒྱ་གར་གྱི་གྲུབ་ཆེན་རྣམས་
ཀྱི་མཛད་པ་རྣམས་གང་ཡང་དམན་པ་ཕལ་པའི་མཛད་པ་མ་གཏོགས་
མཛད་སྤྱོད་བཟང་པོར་མི་མཐོང་། གྲུབ་ཆེན་ཐང་སྟོང་རྒྱལ་པོ་ཡང་
33་



ལྕགས་བཟོ་མཛད་པ་འགྲོ་བ་སེམས་ཅན་གྱི་དོན་དུ་མཛད་པ་ཡིན་ནོ།
ངེས་པའི་དོན་དུ་པདྨ་གླིང་པ་སྤྲུལ་པའི་སྐུ་མཆོག་ཅིག་མིན་ན་
ད་ནས་ཚུར་ལྕགས་བཟོ་མི་མཛད་ཅེས་དམ་བཅའམཛད་པའི་རྡོ་ལ་
ཞབས་རྗེས་བཞག་པ་ད་ལྟ་ཀུན་གྱི་མཇལ་ཡུལ་དུ་ཀུན་བཟང་བྲག་ཏུ་
ཡོད། མགར་བ་ཕལ་པས་རྡོ་ལ་ཞབས་རྗེས་བཞག་ཨེ་ཐུབ་བསམ་
དགོས་སོ།།
ལུག་ལོ་དགུང་གྲངས་ཉི་ཤུ་རྩ་དྲུག་ལ་རྨི་ལམ་དུ་དུར་ཁྲོད་དུ་མི་ .
རོ་བརྩེགས་པའི་སྟེང་དུ་སྡོད་པ་དང་། ། རིའི་རྩེ་མོར་སླེབས་ནས་
གླིང་བཞི་ཕྱོགས་མཐའ་མེད་པ་མཐོང་ཞིང་འོད་ཀྱིས་གང་བ་རྨིས།
ཉི་ཟླ་ཟུང་འཇུག་ཤར་ནས་མདུན་དུ་བབས་པ། གཅིག་ཨམ་ཕྲག་
ཏུ་བཅུག གཅིག་པང་དུ་བཏབ་པ་རྨིས་པ་སོགས་ལས་ཀྱི་འཕྲོ་བཟང་
པོ་རིམ་གྱིས་སད་པའི་རྟགས་བྱུང་། །
དགུང་ལོ་ཉེར་བདུན་ལ་མ་ཎི་དགོན་པར་སྟོན་ཟླ་ར་བའི་ཚེས་
བཅུའི་ཉིན་དགོན་པའི་སྟེང་ཤ་མོ་འཚོལ་དུ་ཕྱིན་པས་ཁམས་ཉོག་སྟེ་
ཉལ་བས་གཉིད་དུ་སོང་བ་ན། དེ་ཁ་མ་ལ་ལོངས་དང་བྱ་བ་གཅིག་
བྱུང་མ་ཐག སུ་ཡིན་ནམ་བསམ་ལངས་ནས་བལྟས་པས།
34
ཅ
*
་་་



བཙུན་པ་གོས་སེར་པོ་ཧྲལ་ཧྲུལ་གོན་པ་གཅིག་རྩ་བ་ན་བསྡད་འདུག་
པ་གུ་རུ་རིན་པོ་དངོས་སུ་བྱོན་པ་དེས་ཨམ་ཕྲག་ནས་ཤོག་དྲིལ་་་་་་
གཅིག་བཏོན་ནས་བྱིན་ཏེ། ཤོག་དྲིལ་འདི་ལ་ལེགས་པར་ལྟོས་
ཤིག་གསུངས་ནས་གར་སོང་ཆ་མེད་དུ་སོང་།
ཤོག་དྲིལ་དེ་ལ་བལྟས་པས། ཟླ་བ་འདིའི་ཉེའི་ནུབ་མོ་ཁྱོད་
རང་གི་ལུང་པའི་མདའ་ན་སྣ་རིང་བྲག་བྱ་བ་ཞིག་ཡོད། དེ་ན་ཁྱོད་
རང་གི་ནོར་སྐལ་ཡོད་པས། གྲོགས་ལྔ་ཁྲིད་ལ་ལེན་དུ་སོང་ཞིག་
བྱ་བ་འདུག་པ་ཕ་མ་དང་ཨ་ཎེ་ལ་བསྟན་པས། ཕ་ཡིས་ཁོས་རྫུན་
རྐྱང་བྱེད་ཀྱི་ཡོད་པས་ཁོའི་རྫུན་ཡིན་ཟེར་
པ ཨ་ཎེ་བདེ་ལེགས་ན་རེ རྫུན་ཅིའི་ཤེས། སྔར་གཏེར་སྟོན་
རཏྣ་གླིང་པ་ལ་ཡང་དེ་འདྲ་བྱུང་ཡོད་ཟེར་
ཟླ་བ་ཉའི་ནུབ་མོ་ས་སྲོས་པ་དང་། གུ་རུ། ཨ་འཕེལ།
ཆོས་འབུམ། ཨ་ལེགས། བསོད་ནམས་འཕེལ། པདྨ་གླིང་པ་
རང་དང་བཅས་མི་དྲུག་ཕྱིན་པས། སྣ་རིང་བྲག་གི་རི་རྒྱུད་ལ་སླེབས་
པ་དང་དྲན་མེད་དུ་སོང་ནས། གོས་ཀྱང་ཕུད་ནས་ལམ་ལ་སྐྱུར།
གཅེར་བུ་བྱས་ནས་ཕྱིན་ནས་མེ་འབར་མཚོ་ལ་མཆོངས་པ་་་་
་་་་་ 35་
།



་
དང་། སྒོ་ཕྱེ་བ་འདྲ་བ་སྐྱ་ལྷག་པ་ཞིག་བྱུང་ནས་བལྟས་པས། སྣ་
རིང་བྲག་དེའི་ནང་ན་ཕུག་པ་མི་བརྒྱ་ཙམ་ཤོང་བ་དཔལ་གྱི་ཕུག་རིང་་་
ཟེར་བའི་ཕུག་པ་དེའི་ནང་ན་ཁྲི་གཅིག་འདུག་
ཁྲི་དེའི་སྟེང་ན་སྟོན་པའི་སྐུ་མི་ཚད་ཙམ་གཅིག་བཞུགས་འདུག་
པ་ཁྲི་དེའི་གཡོན་ན་བསེ་སྒམ་མང་པོ་ཡོད་པ་བལྟས་པས། བུད་
མེད་གོས་སྨུག་པོ་གོན་པ་མིག་གཅིག་ཡོད་པ་གཅིག་གིས། གསང་
བ་ཡང་བཅུད་ཀྱི་སྒམ་བླངས་ཏེ་གཏད་དེ་རྒྱུག་ཟེར།
ཕྱིར་བལྟས་ཕྱིན་པས་ཆུའི་འུར་སྒྲ་དེ་བྱུང་བ་དང་། དྲན་པ་
སད་དེ་གཡས་གཡོན་དུ་བལྟས་པས། བྲག་བར་ཆུ་དང་བཅས་པ་
ལ་ཇི་ལྟར་བྱས་ན་ཐར་སྙམ་པའི་དུས། བྱ་སྤུ་ལ་ཕུས་བཏབ་པ་་་
བཞིན་བྲག་གི་སྟེང་ལ་སླེབས། ཡར་ལོག་ཕྱིན་པས་ནམ་ཕྱེད་ལ་བ་
རི་བྲང་གི་ཕ་མའི་སར་སླེབས། ，
， ཕ་མ་གཉིས་དང་ཨ་ཎེ་ལ་གཏེར་སྒྲོམ་དེ་བསྟན། བསམ་གཏན་
གླིང་ནས་བླ་མ་བསོད་ནམས་ལྷུན་གྲུབ་ལ་གཟིགས་ཕུལ་བས། བླ་
མས་ཡི་གེ་འདི་སུས་ཀྱང་མི་ཤེས། ཁྱེད་རང་ལ་སྐལ་བ་ཡོད་པས་
དཀོན་མཆོག་ལ་གསོལ་བ་བཏབ་ལ་ལེགས་པར་ལྟོས་ཤིག་གསུངས། །
36.
，
，
..



མ་ཎི་དགོན་པར་ཕྱིན་ནས་ཤོག་སེར་རྣམས་རིམ་པར་ཕྱི་ནང་
མེད་པར་བལྟས་པས། ལུང་བསྟན་གྱི་ཤོག་དྲིལ་ཕྱི་ལོགས་ཀྱི་པདྨ་
ལ་བོད་ཡིག་ཀ་སྨད་སུམ་ཅུ་དང་། དེའི་ཡ་བཏགས་གུ་གུ་འགྲེང་
པོ་རྣམས་དང་། དེའི་འོག་ན་གཏེར་ཆོས་ཀྱི་ཡི་གེ་ཀ་སྨད་སུམ་ཅུ་
དང་། དེའི་འགྲེལ་པ་ཞབས་ཀྱུ་དང་འགྲེང་པོ་གྲུ་གུ་རྣམས་རིམ་པར་
བལྟས་པས། ཆོས་དེ་ཀློང་གསལ་གསང་བ་སྙིང་བཅུད་ཡིན་པར་
ཤེས། །
ཁ་བྱང་ཡི་གེ་ལ་བལྟས་པས། ཆོས་འདི་ཕབས་ནས་ཟླ་བ་
གསུམ་པའི་ཕག་ཟླ་ལ་དབང་བསྐུར་བྱེད་དགོས་ཟེར་བ་བྱུང་། ད་
འདི་བྲི་བ་ལ་ཡིག་མཁན་གཅིག་འབོད་དགོས་བསམ་པའི་ནམ་ཕྱེད་
ཀྱི་རྨི་ལམ་ན། བུ་མོ་ལྔ་བྱུང་ནས། ཆོས་འདི་བྲི་བ་ལ་ཡིག་མཁན་
དབུ་ར་ན་ཡོད། མི་རྐང་པ་གཡོན་པ་མི་བདེ་བ། གོས་དམར་པོ་ ་
ལ་ཕུ་དུང་ཚིགས་པ་སྔོན་པོ་བྱས་པ་གཅིག་ཡོད། དེ་བོས་ལ་འབྲི་
རུ་ཆུག་ཟེར་བ་དང་ཡལ་སོང་། །
དབུ་ར་ཇོ་བོ་ལྷ་དབང་རྩར་རྨི་ལམ་ཇི་ལྟ་བ་བཞིན་འཕན་ཡུལ་
བའི་ཡིག་མཁན་གཅིག་ཡོད་པ་དེ་བོས་ཏེ་མ་ཎི་དགོན་པར་ཕྱིན་ནས་
37



བྲིར་བཅུག སྣག་ཚ་ཟད་པ་སང་སྣག་ཚ་བཟོ་དགོས་སྙམ་སྣག་བུམ་
ཁ་ཕྱེ་བ་དང་ཁ་སང་མེད་པའི་དེ་རིང་སྣག་ཚ་བུམ་པ་གང་ཡོད་པ་དང༌།
དེས་བྲིས་པས་ཤིན་ཏུ་བདེ་བ་བྱུང་།
འོད་ཆེན་པོ་མེད་པས་སྤྲིན་བླུགས་ནས་སྣུར་བས་གཅིག་ཀྱང་་་་
མེད་པ་ཡལ་ནས་བྲི་རྒྱུ་མ་བྱུང་།
རྟིང་སོར་སྣག་ཚ་བཙལ་ནས་འབྲི་དགོས་པ་བྱུང་ཞིང་ དེ་ལྟ་
བུའི་ཡ་མཚན་པའི་རྟགས་བཟང་པོ་བྱུང་། མེ་འབར་མཚོ་དང་
ཐགས་མི་རིང་བའི་ས་གནས་གདུང་ཁ་སྦི་རུ་བཞུགས་ཡོད་པའི་བླ་མ་
རིན་ཆེན་འཕེལ་གྱིས་ཁྲིད་གཞི་ངས་བྱེད་ཟེར་ནས་གཏེར་ཆོས་ཀློང་
གསལ་གྱི་ཁྲིད་བཙུགས་པའི་སྐབས། །
དབྱངས་དང་གར་འཆམ་ལག་ལེན་སྔར་ནི་མཐོང་མ་མྱོང་། ་་
ཅི་འདྲ་བྱེད་བསམ་པའི་དུས། ཀུན་བཟང་གླིང་དུ་ནུབ་གཅིག་རྨི་
ལམ་དུ་ཡེས་མཚོ་རྒྱལ་དབུས་མོའི་ཆ་ལུགས་ཅན་བྱུང་ནས། ་ ་
པདྨ་གླིང་པ། ཕྲིན་གཞུང་གི་དབྱངས་རྟ་འདི་བཞིན་གྱིས་ཟེར་ནས།
ལེའུ་རིམ་བཞིན་དབྱངས་འཐེན་པ་དང་། གར་འཆམ་གྱི་བྱིན་་་་
འབེབས་འདི་ལྟར་གྱིས་གསུངས་ནས། མཁའ་འགྲོ་སྡེ་ལྔའི་གར་
38.



འཆམ་བསྟན་པ་རྨིས།
གཉིད་སད་པ་དང་ཡིད་ལ་གསལ་ལེ་འདུག་པ་ལག་ལེན་ལ་ ་
བཀལ་ནས། སློབ་མ་རྣམས་ལ་རིམ་པར་བསྟན་ཅིང་གསལ་བར་
མཛད་དེ། གདུང་ཁ་སྦི་རུ་ཕྱིན་ནས་ཁྲིད་ཞག་ཉི་ཤུ་རྩ་གཅིག་བཤད།
དབང་ཁྲིད་ཀྱི་ལག་ལེན་དེ་སྔ་ཞུ་མ་མྱོང་ཞིང་མ་མཐོང་ཀྱང་།
ནུབ་རེ་བཞིན་མཁའ་འགྲོས་རྨི་ལམ་ན། སང་དབང་བསྐུར་ཐབས་
དང་ཁྲིད་བཤད་ལུགས་ཀྱི་ལག་ལེན་འདི་ལྟར་གྱིས་གསུངས་བྱུང་བ་་་
ལྟར། པདྨ་གླིང་པས་ཇི་བཞིན་བགྱིས་པ་ཚུལ་བཞིན་བྱུང་ནས་ནམ་
མཁའ་ནས་སྒྲ་འབྱུང་བ་དང་། འཇའ་ཚོན་གྱི་གུར་ཕུབ་པ་སོགས་
རྟགས་ཡ་མཚན་ཅན་མང་དུ་བྱུང་། །
ཚེས་བཅུ་བཞིའི་ནུབ་མོ་རྨི་ལམ་ལ་བུ་མོ་གསུམ་བྱུང་ནས།
སང་གཏེར་སྟོན་རཏྣ་གླིང་པ་ཁྱེད་ཀྱི་དྲུང་དུ་བྱོན་པ་ཡོད་ཟེར། སྔ་དྲོ་
ཁམས་ཉོག་པ་ཞིག་བྱུང་སྟེ་མཆོད་རྟེན་གྱི་བང་རིམ་རྩར་ཉལ་བསྡད་
པས་གཉིད་དུ་སོང་བའི་རྨི་ལམ་ལ། བཙུན་པ་ཡར་རྒན་ཨོ་རྒྱན་
མེད་ཞུ་བཞེས་པ་ཞིག་ཤར་ཕྱོགས་ནས་བྱུང་སྟེ་ཕྱག་འཚལ་བྱུང་བ་དང་།
ཁྱེད་སུ་ཡིན་དྲིས་པས། ང་གཏེར་སྟོན་རཏྣ་གླིང་པ་ཡིན།
39
་，
t,
སྐྱལ་
-
，
ས
༣ ,
་
་



ཁྱེད་ངའི་སྐྱེ་བ་གསུམ་གྱི་བླ་མ་ཡིན་པས། ད་ལན་ཚེ་མ་
འཕོས་པར་མཇལ་ཚིས་ཀྱིས་མོན་དུ་ཁྱེད་ཨེ་བྱོན་དྲིས་པ་ཡིན་ཏེ་བྱོན་
པ་མ་ཐོས། ད་ནི་བདག་རྔ་ཡབ་གླིང་ལ་འགྲོ། ཁྱེད་ཀྱིས་སེམས་
ཅན་གྱི་དོན་མཐར་ཕྱིན་པར་མཛོད་གསུངས་པ་དང་གཉིད་སད་བྱུང་།
རྟིང་དུ་སྐད་ཆ་དྲིས་པས། ཟླ་བ་དེའི་ཚེས་བཅོ་ལྔ་ལ་གཞན་དོན་
ལ་དགོངས་པ་དང་དུས་མཚུངས་གྱུར།
དེ་འི་རྗེས་སུ་ཁྲོམ་གཏེར་བཞེས་པའི་དུས་ལ་བབ་པ་ན། །
ཆོས་འཁོར་དཔོན་པོ་ཐུབ་པས་ཁྲོམ་བསགས་ཏེ། གཏེར་ཐོན་ན་
བྱ་དགའ་ཆེན་པོ་སྟེར། མ་ཐོན་ན་ངའི་ལུང་པ་འདི་ཐོག་པོས་་་་་
འགེངས་པས་ཁྲིམས་ལ་སྒྲོལ་ལོ་ཞེས་བྱས་པས། པདྨ་གླིང་པ་ཁྲོམ་
གཏེར་འདོན་པ་ལ་ཕྱིན། དེ་དུས་བྲག་གི་སྟེང་མི་ཁྲོ་ཚོགས་་་་་
མདུན་ནས། ལག་ཏུ་སྒྲོན་མེ་ཁྱེར་ནས། ང་བདུད་སྤྲུལ་ཞིག་ཡིན་
ན། ཆུ་འདི་ལ་འཆི་བར་གྱུར་ཅིག གུ་རུའི་ཐུགས་སྲས་ཤིག་
ཡིན་ན། ཞུན་མར་འདི་ཡང་མི་འཆི་བ་དང་། དགོས་པའི་ནོར་
ལོན་ནས་ལོག་པར་ཤོག་ཅིག །
，
，་，
་་་་་



་་་་
.
འོ་
-
，
ཅེས་ཉམས་འུར་ནས་དམོད་བོར་མཚོ་ལ་མཆོངས་པ་དང་།
མི་ལ་ལ་ན་རེ། ཁོ་ངོ་ཚ་ནས་མཚོ་ལ་ལྕེབས་པ་ཡིན་ཟེར། ལ་
ལས་ཕ་ལ་ཁྱེད་ཀྱི་བུ་མཚོ་ལ་མཆོངས་ནས་ཤི་བ་ཡིན་ཟེར།
ཁྲོམ་པ་ཀུན་ཀུ་ཅོ་དིར་གྱིས་བྱུང་། །
ཕ་མ་གཉིས་ཀྱིས་ངུས། དཔོན་པོ་ཐུབ་པ་ཡང་སྐྱེངས་ཏེ། །
ཕ་མ་ལ་བུ་ཚབ་ངས་བྱ་ཡི་མ་ངུ་ཟེར་བའི་སྐབས། དེ་ཁའི་མོད་
ལ་སྒྲོན་མེ་དེ་ཡང་མ་ཤི་བར་ཕྱག་གཡས་སུ་བསྣམས། མཚོའི་ནང་
ནས་སྟོན་པའི་སྐུ་མཁྱིད་གང་བ་གཅིག ཐོད་པ་ཁ་སྦྱར་རྫས་བཀང་
བ་གཅིག་བཏོན་ནས། སྐུ་ལུས་ཟིལ་པ་ཁྲོམ་མེ་ག་ནས་བྱོན་ཆ་མེད་
པར་གཏེར་གདན་དྲངས་ནས་ཅི་ཡང་མ་ཉེས་པར་ཐོན་བྱུང་བས་ཁྲོམ་
མི་མང་ཐམས་ཅད་ཧ་ལས་པར་གྱུར།
དཔོན་པོ་ཐུབ་པ་སོགས་དེར་འཚོགས་པའི་ཁྲོམ་ཐམས་ཅད་
དེ་སྔར་ཟོག་ཚོང་ཡིན་བསམ་པ་རྣམས་དང་། ལ་ལ་ཐེ་ཚོམ་སྐྱེས་
པ་ཐམས་ཅད་སོ་སོ་སྐྱེ་བོ་ཐ་མལ་པའི་སྤྱོད་ཡུལ་ལས་འདས་པ་མིག་
གིས་མངོན་སུམ་དུ་མཐོང་བ་ལས་ཡིད་མ་ཆེས་པའི་རང་དབང་མེད་
པར་ཡིད་ཆེས་ཤིང་དད་པའི་གནས་ལ་བཀོད་པ་རེད། དེ་ནས་་་
41
་་་
|
་
བ*
་
༈ ༈
: ，
*
，



སྤྲུལ་པའི་གཏེར་སྟོན་རིག་འཛིན་ཆེན་པོ་པདྨ་གླིང་པ་ཞེས་ཡོངས་སུ་་་
གྲགས་པ་རེད། །
དེ་ཡང་སྣ་རིང་བྲག་དང་མེ་འབར་མཚོ་ཟེར་བའི་གནས་ཚུལ་ཇི་
ལྟར་ཡོད་པ་ཡིན་ནམ་དེ་ནི་དེང་སང་བལྟ་བཤལ་བ་ཊ་རིས་རྣམས་་་་
ཀྱིས་མཐོང་དང་མཐོང་བཞིན་པ་རེད།
ཟོག་པོ་རྣམས་ཀྱིས་སྐུ་ལ་སོགས་པའི་དངོས་སྤྱོད་གཏེར་དུ་སྦ་་
བའི་གནས་ཡུལ་དེ་ལྟ་བུའི་བྲག་དང་མཚོའི་ནང་དུ་ཕར་སྦ་ཐུབ་་་་་
མཁན་དང༌ རྗེས་སུ་ཚུར་བཏོན་ཐུབ་མཁན་ཡོད་མེད་བློ་གཟུ་བོར་
གནས་པ་རྣམས་ཀྱིས་བལྟས་པས་ཤེས།།
དེ་ཡང་དེང་སང་དུས་རབས་ཉི་ཤུ་པའི་སྐབས་ཀྱི་སྣང་ཚུལ་དང་།
སྔོན་དུས་རབས་བཅོ་ལྔ་པའི་སྐབས་ཀྱི་སྣང་ཚུལ་གཉིས་འདྲ་གི་མ་་་
རེད། དེང་སང་གི་སྣང་ཚུལ་སྔོན་དུས་རབས་བཅོ་ལྔ་པའི་སྐབས་
ཀྱི་སྣང་ཚུལ་ལ་འགེབས་རྒྱུ་ཡོད་པ་མ་རེད། །
ཕྱི་རྒྱལ་གྱི་མཚན་རིག་པ་འཕྲུལ་ལ་མཁས་པ་རྣམས་ཀྱིས་དུས་
རབས་ཉི་ཤུ་པ་འདིར་རྟེན་འབྲེལ་རྫས་ཀྱི་ནུས་པ་ལ་བརྟེན་ནས་ནམ་
མཁར་འཕུར་བ་དང་། རྒྱ་མཚོའི་གཏིང་རུམ་དུ་འཛུལ་བ་སོགས་
42



，
ངོ་མཚར་བའི་འཕྲུལ་གྱི་བྱ་བྱེད་ལོ་གཅིག་ལས་ལོ་གཅིག་ཡ་མཚན་
ཆེ་བའི་སྣང་ཚུལ་བསམ་གྱིས་མི་ཁྱབ་པ་འཛམ་གླིང་སྐྱེ་འགྲོ་ཀུན་གྱི་་
མཐོང་སྣང་དུ་ཡོད་པ་དེ་དང་། པདྨ་གླིང་པས་རྟེན་འབྲེལ་རྫས་ལ་
མ་རྟེན་པ་དུས་རབས་བཅོ་ལྔ་པའི་ནང་མེ་འབར་མཚོ་ནང་དུ་་་་་་་་
མཆོངས་ཏེ་འཛུལ་བ་དེ་གཉིས་གཏན་ནས་འདྲ་གི་མ་རེད།
འཕྲུལ་པ་མཁས་པ་རྣམས་ཀྱིས་ནམ་མཁའི་དབྱིངས་སུ་འཕུར་
ནས་འགྲོ་བ་དང་། རྒྱ་མཚོའི་གཏིང་རུམ་དུ་འཛུལ་ནས་འགྲོ་བ་དེ་
དུས་རབས་ཉི་ཤུ་པའི་ནང་འདིར་ཇེ་ཆེར་དར་རྒྱས་སུ་འགྲོ་བ་མ་་་་
གཏོགས་དུས་རབས་བཅོ་ལྔ་པའི་ནང་འཕྲུལ་གྱིས་ནམ་མཁའི་་་་་་
དབྱིངས་སུ་འཕུར་ཏེ་འགྲོ་བ་དང་། རྒྱ་མཚོའི་གཏིང་རུམ་དུ་འགྲོ་
བའི་ལོ་རྒྱུས་མ་ཐོས།
འཕྲུལ་ལ་མཁས་པ་རྣམས་ཀྱིས་ནམ་མཁའི་དབྱིངས་སུ་འཕུར་
ཏེ་འགྲོ་བ་སོགས་ནི་མཐུན་པའི་རྟེན་འབྲེལ་རྫས་སྣ་ཚོགས་འཚོགས་
པའི་ནུས་པས་འགྲོ་ཐུབ་པ་ཡིན་ཞིང་། ་ པེ་ཀྲོལ་སྣུམ་སོགས་མཐུན་
པའི་རྫས་མ་ཚོགས་ན་འགྲོ་ཐུབ་ཀྱི་ཡོད་པ་མ་རེད།
པདྨ་གླིང་པས་ཆུའི་ནང་རྐྱལ་གྱི་སྒྱུ་རྩལ་ལ་སྦྱངས་ཤིང་གོམས་་་
43



འདྲིས་བྱས་ཡོད་པ་ཡང་མ་རེད། རྟེན་འབྲེལ་རྫས་ཀྱི་ནུས་པ་ལ་
ཡང་རྟེན་ཡོད་པ་མ་རེད། མཚོའི་ནང་དུ་མར་མཆོང་རྒྱུ་དེ་སུས་
ཀྱང་མཆོང་ཐུབ་ཀྱི་རེད་ལ། སྐུ་ལུས་ལ་ཉེས་སྐྱོན་མེད་པ་དང་། །
མེ་དང་ཆུ་དགྲ་ཡིན་པ་ཀུན་གྱིས་ཤེས་གསལ་རེད། མི་གཞན་ཡིན་
ན་ཟམ་པའི་སྟེང་ནས་མཆོང་དུས་ནས་མེ་དེ་ཤི་གི་རེད། གལ་སྲིད་
མཆོང་དུས་མ་ཤི་ན་ཡང་ཆུ་ནང་འཛུལ་དུས་མེ་དགྲ་ཆུ་ཡིས་མེ་དེ་་
བསད་ཀྱི་རེད་དེ་ཆུ་ཡིས་མེ་བསད་མ་ཐུབ་པ་དེ་ཧ་ཅང་ཡ་མཚན་ཆེ་
བ་རེད།་
པདྨ་གླིང་པ་ལ་ཆོས་འཁོར་སྡེ་པ་སོགས་ཁྲོམ་ཚོགས་མི་ཀུན་གྱི་
མཐོང་སྣང་དུ་གཤོག་པ་མེད་པ་ཡིན་ན་ཡང་གཤོག་པ་ཅན་གྱི་འདབ་
ཆགས་ལས་སྐྱེན་པར། མཚོའི་ནང་ནས་ཕྱག་གཡས་སུ་མེ་དང་
གཡོན་པས་སྟོན་པའི་སྐུ་དང་ཐོད་པ་ཁ་སྦྱར་ཅན་གྱི་གཏེར་བསྣམས་ཏེ་
ཆོས་འཁོར་སྡེ་པ་སོགས་མི་མང་ཁྲོམ་ཚོགས་མདུན་ཟམ་པའི་སྟེང་
བདེ་བླག་ཏུ་བྱོན་པ་དེ་ཉིད་ཤིན་ཏུ་ངོ་མཚར་བ་རེད།
དེ་ལྟ་བུ་པདྨ་གླིང་པའི་མཛད་པ་ངོ་མཚར་ཤིན་ཏུ་ཆེ་བའི་སྣང་
ཚུལ་དེ་ཉིད་ལ། ཕ་ཨོ་རྒྱན་པདྨས་ཟངས་མདོག་དཔལ་རིའི་རིག་
44



སྐུ
།
་.
འཛིན་གྱི་ཚོམ་བུའི་གྲལ་ནས་མེ་འབར་མཚོ་ནས་གཏེར་འདོན་པར་ ་
ཆེད་དུ་མངགས་པ་ཡིན་ཙང་། དེ་སྐབས་ཕ་ཨོ་རྒྱན་པདྨའི་བྱིན་
རླབས་ཀྱི་ནུས་མཐུས་བུ་པདྨ་གླིང་པ་འཁྲུལ་པའི་སྣང་བ་གཏད་མེད་
དུ་སོང་ཞིང་མ་དང་མཁའ་འགྲོས་འབྲལ་མེད་འགྲོགས་པའི་སྣང་བ་
དབང་བསྒྱུར་གྱི་སྤྱོད་པ་མཛད་པ་རེད།
དེ་ལྟར་གཏེར་ཆེན་པདྨ་གླིང་པ་ལ་འབྲུག་ཡུལ་དུ་ཆོས་འཁོར་
སྡེ་པས་གནོད་པ་བྱས་པ་ཕན་པར་གྱུར་པ་མཚུངས་དཔེའི་སྒོ་ནས་་་
བརྗོད་པ་ནི། སྔོན་བཅོམ་ལྡན་འདས་ཞལ་བཞུགས་པའི་ཚེ་བྲམ་
ཟེ་གཅིག་གི་བུ་ལམ་ཕྲན་པ་ཞེས་བྱ་བ་ཀློག་བསླབ་པ་ན་ཨོཾ་བཟུང་བས་
བྷ་བརྗེད། བྷ་བཟུང་བས་ཨོཾ་བརྗེད་པས་བློ་རིག་ཤིན་ཏུ་དམན་པ་དེ་
རབ་ཏུ་བྱུང་ནས་ཟླ་བ་གསུམ་བསླབས་ཀྱང་ཚིགས་བཅད་གཅིག་མ་
ཟིན། སྟོན་པ་བཅོམ་ལྡན་འདས་ཀྱིས། རྡུལ་སྤང་ངོ་།། དྲི་མ་
སྤང་ངོ་ཞེས་ཚིག་གཉིས་སྩལ་བས་མ་ཟིན་ནས། བཅོམ་ལྡན་འདས་
ཀྱིས་སྒྲིབ་པ་དག་པའི་ཐབས་དགེ་འདུན་པ་རྣམས་ཀྱི་མཆིལ་ལྷམ་་་་
དང་། ལྷམ་ཡུ་བ་ཅན་འཕྱི་བར་བཀའ་གནང་སྟེ་ཕྱིས་པས་མཐར་
ཚིག་གཉིས་དོན་དང་བཅས་པ་ཤེས་ཏེ་བསྒོམས་པས་དགྲ་བཅོམ་པ་་་
་



ཐོབ་པ་སུས་ཀྱང་མ་ཤེས། འཚོ་བྱེད་ཀྱིས་བཅོམ་ལྡན་འདས་་་་
འཁོར་བཅས་གདུགས་ཚོད་ལ་སྤྱན་དྲངས་ཀྱང་ལམ་ཕྲན་པ་མ་དྭངས། །
བཅོམ་ལྡན་འདས་ཀྱིས་ཀུན་དགའ་བོ་ལ་ལམ་ཕྲན་པ་དགེ་སློང་
མ་རྣམས་ལ་ཆོས་སྟོན་པར་སྐོས་ཤིག་ཅེས་བཀའ་སྩལ་པ་བཞིན།
ཀུན་དགའ་བོས་ལམ་ཕྲན་པ་དགེ་སློང་མ་རྣམས་ལ་ཆོས་སྟོན་པར་
བསྐོས་པ་ན། ལམ་ཕྲན་པ་ཟླ་བ་གསུམ་བསླབས་ཀྱང་ཚིགས་བཅད་
གཅིག་མ་ཤེས་པ་དེ། དགེ་སློང་མ་སྡེ་སྣོད་གསུམ་ཤེས་པའི་སྤོབས་
པ་ཅན་རྣམས་ལ་ལམ་ཕྲན་པས་ཇི་ལྟར་ཆོས་སྟོན། ཇི་ལྟར་བུད་
མེད་ཀྱི་ཡུལ་ལ་བརྙས་པ་ལ་ལྟོས་ཞེས། དགེ་སློང་མ་རྣམས་མ་་་
དགའ་བར་ཟླ་བ་གསུམ་ལ་ཚིགས་བཅད་གཅིག་མ་ཤེས་པའི་ལམ་་་
ཕྲན་པ་ལྟ་ཞོག་ཕྱིན་ཆད་ཐོས་པ་ཆུང་བ་སུ་ཡང་དགེ་སློང་མ་རྣམས་ལ་
ཆོས་སྟོན་པར་མི་འགྱུར་བའི་ཕྱིར་དང་། , ལམ་ཕྲན་པ་སྨྲ་ཕབ་ཅིང་
མི་དགའ་བར་བྱའོ་ཞེས། དགེ་སློང་མ་བཅུ་གཉིས་སྡེ་ལས་དྲུག་གིས་
སེང་གེའི་ཁྲི་ཁྲུ་བཅུ་གཉིས་པ་བཤམས། དྲུག་གིས་མཉན་ཡོད་དུ་
སོང་ནས་ལམ་པོ་ཆེ་དང་ལམ་སྲང་དང་བཞི་མདོ་སུམ་མདོ་རྣམས་
སུ་སོང་ནས། སང་ཉིན་བདག་ཅག་ལ་ཉན་ཐོས་ཆེན་པོ་གཅིག་་་
46



གིས་ཆོས་སྟོན་པར་འགྱུར་གྱིས། ཉན་ཐོས་ཆེན་པོས་ཆོས་སྟོན་
པ་དེ་ལས་བདེན་པ་མ་མཐོང་བ་རྣམས་འཁོར་བར་ཡུན་རིང་པོར་་་
འཁྱམས་དགོས་སོ་ཞེས། ། སྒྲ་བསྒྲགས་པས་སྐྱེ་བོ་འབུམ་ཕྲག་དུ་
མ་ཁ་ཅིག་ནི་ལྟད་མོ། ཁ་ཅིག་ནི་དགེ་བའི་རྩ་བས་བསྐུལ་ཏེ་དེར་
འདུས་སོ།།
ལམ་ཕྲན་པ་བློ་རིག་ཤིན་ཏུ་དམན་པ་བུལ་བ་ཡིན་པ་ནི་ཕྱོགས་
ཀུན་ཏུ་ཡོངས་སུ་གྲགས་པས་སྐྱེ་བོ་ཀུན་གྱིས་ཤེས་པ་ཡིན་པའི་སྐབས་
དེར། ལམ་ཕྲན་པ་སྐྱེ་བོ་འབུམ་ཕྲག་དུ་མའི་དབུས་སུ་ཆོས་སྟོན་
པར་བྱོན་པ་ན། སྐྱེ་བོ་རྣམས་ཉན་ཐོས་ཆེན་པོ་གཅིག་གིས་ཆོས་་་་
སྟོན་ཞེས་པ་སུ་ཡིན་ནམ་སྙམ་པ་ལ། ཟླ་བ་གསུམ་དུ་ཚོགས་་་་
བཅད་གཅིག་མ་ཟིན་པའི་ལམ་ཕྲན་པས་དགེ་སློང་མ་རྣམས་ལ་ཆོས་
ཇི་ལྟར་སྟོན། བདག་ཅག་མགོ་བསྐོར་ཏོ་སླར་ལོག་འགྲོ་ཟེར།།
ཡང་ཇི་ལྟར་བྱེད་བལྟའི་རེ་ཞིག་སྡོད་ཟེར་བལྟས་པས། ལམ་ཕྲན་་་་
པས་མི་འབུམ་ཕྲག་དུ་མའི་དབུས་སུ་ཕྱག་གླང་པོ་ཆེའི་སྣ་ལྟ་བུ་་་་་་
བརྐྱངས་ཏེ་ཁྲི་མནན་པ་ལ་བཞུགས་ཏེ་ཏིང་ངེ་འཛིན་ལ་མཉམ་པར་
བཞག ཕྱོགས་བཞིའི་ནམ་མཁའ་ལ་འཕགས་ནས་འགྲོ་འཆག་་
་་47
་



ཉལ་འདུག་གི་སྤྱོད་ལམ་བཞི་བྱེད་པ་དང་། མེའི་ཁམས་ལ་སྙོམས་
པར་ཞུགས་པ་དང་། འོད་ཟེར་འགྱེད་པ་དང་། སྟོད་ནས་མེ་
འབར། སྨད་ནས་ཆུ་འབྲུབ་པ་ལ་སོགས་པའི་རྫུ་འཕྲུལ་སྣ་ཚོགས་
སྟོན་ཏེ་བསྡུས་ནས། རྡུལ་སྤང་ངོ༌།། དྲི་མ་སྤང་ངོ་ཞེས་པའི་་་
དོན་ལུས་ཀྱི་ཉེས་སྤྱོད་གསུམ། ངག་གི་ཉེས་སྤྱོད་བཞི། ཡིད་
ཀྱི་ཉེས་སྤྱོད་གསུམ་མི་བྱ་བ་སྟེ་སྡིག་པ་ཐམས་ཅད་མི་བྱ་བར་ཚིགས་
བཅད་ཕྱེད་ཀྱི་དོན་བསྟན་པ་ཙམ་གྱིས། སྲོག་ཆགས་ཁྲི་ཉིས་སྟོང་
གིས་བདེན་པ་མཐོང་ནས་འབྲས་བུ་བཞི་མངོན་དུ་བྱས། བྱང་ཆུབ་
ཏུ་སེམས་བསྐྱེད་དོ།། ལམ་ཕྲན་པས་དེ་ལྟར་རྫུ་འཕྲུལ་དང་ཆོས་
བསྟན་པས། སྟོན་པ་བཅོམ་ལྡན་འདས་ཀྱིས་སྔོན་ཝ་ར་ཎ་སིར་
ཆོས་ཀྱི་འཁོར་ལོ་བསྐོར་བ་དེ་ལྟར་ལམ་ཕྲན་པས་བསྐོར་ཏོ་ཞེས་་་་
གྲགས་སོ།
དེ་ལྟར་དགེ་སློང་མ་བཅུ་གཉིས་སྡེས་ལམ་ཕྲན་པ་སྐྱེ་བོ་འབུམ་
ཕྲག་དུ་མའི་དབུས་སུ་སེང་གེའི་ཁྲི་ཁྲུ་བཅུ་གཉིས་པའི་སྟེང་དུ་འཛེག་
མི་ཐུབ་པ་དང༌། ཆོས་སྟོན་མ་ཤེས་པར་གྱུར་པས་སྨྲ་ཕབ་སྟེ་་་
མཆོག་ཏུ་མི་དགའ་བའི་གནོད་པ་ཆེན་པོ་བྱས་པ་དེ་ཡིས།
48་
，



བཅོམ་ལྡན་འདས་ཀྱི་ཐུགས་སྲས་ལམ་ཕྲན་པ་དགྲ་བཅོམ་པ་ཐོབ་པ་
དང་། རྫུ་འཕྲུལ་ཐོབ་ཡོད་པའི་ཡོན་ཏན་གཞན་སུ་གཅིག་གིས་་་
ཀྱང་མ་ཤེས་པ་དེ་ཉིད། སྐྱེ་བོ་འབུམ་ཕྲག་དུ་མས་མངོན་སུམ་དུ་
མཐོང་ཞིང་ཀུན་གྱི་མཐུན་སྣང་དུ་གྱུར་ཏེ་ལམ་ཕྲན་པ་ལ་གནོད་པ་དེ་
ཡིས་ཕན་པ་ཆེན་པོ་བྱས་པར་གྱུར་པ་རེད།
དཔེ་དེ་དང་འདྲ་བར་སྨན་ལྗོངས་འབྲུག་ཡུལ་དུ་ཨོ་རྒྱན་པདྨ་
འབྱུང་གནས་ཀྱི་ཐུགས་སྲས་གཏེར་སྟོན་པདྨ་གླིང་པ་ལ་ཡང་བུམ་ཐང་
ཆོས་འཁོར་སྡེ་པས་ངའི་ལུང་པ་ཟོག་ཚོང་གིས་གང་བས་མེ་འབར་་་
མཚོ་ནས་གཏེར་བཞེས་ཤིག་དེ་མིན་སྒྲོལ་ལོ་ཞེས། མི་མང་ཁྲོམ་
ཚོགས་ཀྱི་དབུས་སུ་ངམ་ནག་གི་མཚོ་ནང་མཆོང་འཇུག་པ་ན།
པདྨ་གླིང་པས་ཕྱག་ཏུ་སྒྲོན་མེ་བསྣམས་ཏེ་མཆོངས་པའི་ཚེ། ཟོག་
ཚོང་དང་བདུད་སྤྲུལ་མི་ཕལ་པ་ཞིག་ཡིན་ན་པདྨ་གླིང་པ་དེ་ཉིན་སྲོག་
དང་བྲལ་ཏེ་ངེས་པར་འཆི་བ་ལས་འོས་མེད་པ་རེད། པདྨ་གླིང་
པ་ཟོག་ཚོང་མིན་པ་དང་། བདུད་ཀྱི་སྤྲུལ་པ་མིན་པ་དང། མི་
ཕལ་པ་མིན་པ་སངས་རྒྱས་གཉིས་པ་པདྨ་འབྱུང་གནས་ཀྱི་ཐུགས་་་་
སྲས་ཕྲིན་ལས་མཛད་མཁན་ཡིན་ངེས་པ་ལ་བརྟེན་ནས་དེའི་རྟགས་
་
ན་
་་ 49



སུ། མི་མང་ཁྲོམ་ཚོགས་ཀྱི་དབུས་སུ་གཏེར་བཞེས་ཤིང་ཕྱག་གི་
སྒྲོན་མེ་ཡང་མ་ཤི་བར་རྫུ་འཕྲུལ་གྱིས་སླར་བྲག་སྟེང་དུ་ཉེས་སྐྱོན་སྤུ་
ཙམ་མེད་པར་སྐུ་ལུས་ཟིལ་པ་ཁྲོམ་མེ་བྱོན་པའི་ཚེ། པདྨ་གླིང་པ་
ཨོ་རྒྱན་པདྨ་འབྱུང་གནས་ཀྱི་ཐུགས་སྲས་སྤྲུལ་པའི་གཏེར་ཆེན་ཡིན་
པར་སུ་གཅིག་གིས་ཀྱང་མ་ཤེས་པ་དང་། ཡིད་མ་ཆེས་པ་དེ་ཆོས་
འཁོར་སྡེ་པ་སོགས་ཁྲོམ་ཚོགས་ཀུན་གྱིས་མངོན་སུམ་དུ་མཐོང་ཞིང་
ཤེས་ནས་ཀུན་ཡིད་མ་ཆེས་པའི་རང་དབང་མེད་པར་ཡིད་ཆེས་ཤིང་
དད་པའི་གནས་ལ་བཀོད་པ་རེད།།
དེ་ལྟར་ཆོས་འཁོར་སྡེ་པས་པདྨ་གླིང་པ་ལ་སྲོག་དང་བསྡོས་ཏེ་
མེ་འབར་མཚོ་ནང་མཆོང་བཅུག་པའི་གནོད་པ་ཆེན་པོ་བྱས་པ་དེ་་་་
ཡིས། སྨན་ལྗོངས་འབྲུག་ཡུལ་འདིར་སྤྲུལ་པའི་གཏེར་ཆེན་ཡིན་
པར་མངོན་གསལ་ཆེན་པོར་གྱུར་པའི་ཕན་པ་ཆེན་པོ་དང་ཆེ་འདོན་
ཆེན་པོ་བླ་ན་མེད་པར་གྱུར་པ་ལས་འབྲུག་ཡུལ་འདིར་ཙམ་མ་ཡིན་
པར་ཧི་མ་ལའི་རི་བརྒྱུད་ཐམས་ཅད་སྙན་པའི་གྲགས་པས་ཁྱབ་སྟེ།
ཆོས་འཁོར་སྡེ་པ་ཀུན་ཐུབ་དང་ཐུབ་པ་བཀྲིས་སྐུ་མཆེད་ཀྱིས་ས་ཆ་
ཕུལ་ཏེ། ཆོས་འཁོར་གྱི་མི་སེར་རྣམས་དད་པ་དང་མོས་གུས་་་
་50
རྩ:
：



ཀྱིས་གདན་ས་གཏམ་ཞིང་ལྷུན་གྲུབ་ཆོས་གླིང་རྒྱབ་སྟེ་ཕུལ་བ་ཡིན་ལ།
གདན་ས་གཏམ་ཞིང་ལྷུན་གྲུབ་ཆོས་གླིང་དེ་ཉིད་ཆོས་འཁོར་སྡེ་པའི་་་
བཞུགས་གནས་ཡུར་བ་ཞིང་གི་རྫོང་གཞོལ་དུ་བཅགས་པའི་ཁུངས་དང་
རྒྱུ་མཚན་ཡང་དེ་ཡིན་ནོ། །
པདྨ་གླིང་པ་མ་བསླབས་པར་ཤེས་བྱའི་གནས་ཀུན་མཁྱེན་པ་རེད།
དེ་ལྟར་མཁྱེན་པའི་རྒྱུ་མཚན་གང་ཡིན་སྙམ་ན། འཇམ་དབྱངས་
ས་སྐྱ་པཎྜི་ཏས། ཕྱི་མ་ཐོས་པས་ཕན་པ་ལྟར།། སྦྱིན་པ་ཡིས་ཀྱང་།
ག་ལ་འགྱུར།། ཞེས་གསུངས་པ་ལྟར། པདྨ་གླིང་པའི་སྐུ་ཚེ་སྔ་མ་
ཀུན་མཁྱེན་དྲི་མེད་འོད་ཟེར་གྱི་སྐབས་རང་དང་གཞན་གྱི་གྲུབ་མཐའ་ ་ ་
རྒྱ་མཚོའི་ཕ་རོལ་དུ་སོན་པའི་ཐོས་བསམ་སྒོམ་པ་མཛད་དེ་གྲུབ་་་ ་
པའི་གོ་འཕང་མཐོན་པོར་གཤེགས་པ་ལས། ཀུན་མཁྱེན་འཇིགས་
མེད་གླིང་པས། འཛམ་གླིང་མཛེས་པའི་རྒྱན་དྲུག་མཆོག་གཉིས་
ང་།། ཐུགས་རྗེ་ལུང་རྟོགས་མཉམ་པའི་མཐུ་མངའ་ཡང་།།
དགས་ཁྲོད་དམ་པར་སྦས་པའི་བརྟུལ་ཞུགས་ཀྱིས།། འཁོར་འདས་
ཆོས་སྐུར་རྫོགས་པའི་ཀློང་ཆེན་པ།། ཞེས་གསུངས་པ་ལྟར། ས་
པཎ་གྱིས། སྐྱེ་བ་ཕྱི་མར་བཅོལ་བ་ཡི།། ནོར་ལ་རང་ཉིད་ལེན་པ་
51
་
་
་
་



འདྲ།། ཞེས་གསུངས་པ་ལྟར། སྐྱེ་བ་ཕྱི་མ་པདྨགླིང་པའི་སྐབས་
སྦྱངས་པ་སྔོན་སོང་གིས་འབད་རྩོལ་མེད་པར་ཇི་ལྟ་བ་གནས་ལུགས་
རང་བྱུང་གི་ཡེས་རྟོགས་པ་ལས། ཇི་སྙེད་པ་ཤེས་བྱའི་གནས་ཀུན་
དགོངས་པ་ཆོས་ཉིད་ཀྱི་ཀློང་ལས་བཅོལ་བའི་ནོར་ལེན་པ་ལྟར་བརྡོལ་
བས། པདྨ་གླིང་པས་མ་བསླབས་པར་ཤེས་བྱ་ཡོན་ཏན་གྱི་གནས་
ཀུན་མཁྱེན་པའི་རྒྱུ་མཚན་དེ་རེད། །
ལེགས་བཤད་ལས། རྒྱུ་འབྲས་བསླུ་བ་མེད་པ་དེ།། ཐམས་
ཅད་མཁྱེན་པའི་ཁྱད་ཆོས་ཡིན།། མ་བསླབས་པ་ལ་ཀུན་མཁྱེན་དུ།།
འགྲོ་ན་རྒྱུ་འབྲས་ག་ལ་བདེན།། ཞེས་གསུངས་པ་ལྟར། པདྨ་གླིང་
པ་སྐུ་ཚེ་སྔ་མ་རྣམས་སུ་རྒྱུ་བཅུ་ཕྲག་རིག་པའི་གནས་ཐམས་ཅད་ལ་
སྦྱངས་པས་འབྲས་བུ་སྐུ་ཚེ་འདི་ལ་བསླབས་སྦྱངས་ལ་མ་ལྟོས་པར་
ཤེས་བྱའི་གནས་ཐམས་ཅད་མཁྱེན་པ་དེ་རྒྱུ་འབྲས་བསླུ་བ་མེད་པ་་་
མངོན་སུམ་ཚད་མ་ཡིན་པར་ངེད་ཚོ་སངས་རྒྱས་བཅོམ་ལྡན་འདས་
ཀྱི་ཆོས་ལུགས་པ་ཀུན་གྱིས་ཡིད་ཆེས་ཞུ་གི་ཡོད་ ་་་
པདྨ་གླིང་པ་སྐུ་ན་ཆུང་ངུ་འགྲོ་དོན་དུས་ལ་མ་བབས་པའི་་་་་་
སྐབས་ཀྱི་སྤྱོད་ཚུལ་ལྟ་བུ་ནི་སྔོན་མར་པ་ལོ་ཙཱ་དང་འབྲུག་སྒོམ་ཞིག་པོ།
་་ 52



གཏེར་སྟོན་ཚེ་རིང་རྡོ་རྗེ་རྣམས་ཀྱང་གཞོན་ནུའི་དུས་ཀུན་སྤྱོད་ཤིན་ཏུ་
རྩུབ་པ་སོ་སོའི་རྣམ་ཐར་དུ་གསལ་བ་བཞིན་ཡིན་པས། ཐུགས་རྗེ་
ཡས་སྤྲུལ་གྱི་སྤྲུལ་པའི་སྐུའི་སྐུ་གསུང་ཐུགས་ཀྱི་མ་ངེས་པའི་མཛད་་
ཚུལ་ཐ་མལ་པའི་གང་ཟག་གིས་དཔྱོད་པའི་ཡུལ་མ་རེད།
པདྨ་གླིང་པ་ཀུ་རེ་ལུང་དུ་བྱོན་པའི་སྐབས་ཤིག་ལ་ཡོན་བདག་
གཅིག་གིས་དཔོན་སློབ་རྣམས་ལ་ཟངས་མོ་ཆེ་ཆང་གིས་བཀང་ནས་་་
དྲངས་པ་ན། ཆང་ཞིམ་པའི་ཚུལ་བྱས་ནས་པདྨ་གླིང་པས་ཕྱོགས་
ནས་ཀྱང་བཞེས།
ཡོན་བདག་གིས་ཐུགས་མཉེས་ཀྱི་འདུག་ད་རུང་དྲང་དགོས་
བསམ་ནས་རིམ་པས་དྲངས་པས། ཇི་ཙམ་དྲངས་ཀྱང་དྲངས་ཚད་
བཞེས་ནས་ཆང་ཟངས་མོ་ཆེ་གང་པདྨ་གླིང་པ་རང་ཉིད་གཅིག་པུས་་་་
བཞེས་ཚར། །
ལྷག་མ་ཡོད་ན་ད་རུང་འཐུང་དགོས་གསུངས་པ་ན་ ལྷག་མ་
ལུས་པར་ཟད། ཡོན་བདག་གིས་གཞན་ནས་བཙལ་བས་ཀྱང་ཆང་
མ་རྙེད་ལགས་ཞུས། སླར་ཡང་ཆང་ཞིག་བྱུང་ན་ལེགས་པ་ཡིན་ཏེ་
རྟེན་འབྲེལ་ཅུང་ལོག་སོང་གསུངས།
53



དེ་ལྟ་བུ་ནི་སྔོན་རྒྱ་གར་གྱི་གྲུབ་ཆེན་བིརྦ་པ་དང་འདྲ་བ་ཡིན་
འདུག་ཅིང་གང་ཟག་ཕལ་པའི་སྤྱོད་ཡུལ་ལས་འདས་པ་རེད། ལྟར་
སྣང་མི་རྣམས་ཀྱིས་མཐོང་སྣང་ལ་ཆང་ཟངས་མོ་ཆེ་གང་པདྨ་གླིང་པ་
རང་ཉིད་གཅིག་པུས་འཐུངས་ཚར་བའི་རྣམ་པར་མཐོང་ཞིང་། ཆང་
ཟངས་མོ་ཆེ་གང་བཞེས་ཀྱང་ཆང་གི་བཟི་ཡང་མ་བཟོས། ཆབ་སང་
ཡང་བྱོན་མ་དགོས་འདུག །
ད་རུང་ཆང་མ་ལངས་པར་རྟེན་འབྲེལ་ཅུང་ལོག་སོང་ཞེས་་་་
གསུངས་པའི་དོན་ནི། ཕུང་ཁམས་དག་པ་གཤེགས་པ་གཤེགས་
མའི་གདན།། དབང་ཡུལ་དག་པ་སེམས་དཔའ་སེམས་མ་་་་
གདན།། ཡན་ལག་དག་པ་ཁྲོ་བོ་ཁྲོ་མོའི་གདན།།
ཞེས་གདན་གསུམ་ཚང་བའི་དཀྱིལ་འཁོར་རྡོ་རྗེ་ཕུང་པོའི་གྲོང་
ཁྱེར་གྱི་ཞི་ཁྲོ་དམ་པ་རིགས་བརྒྱའི་ལྷ་ཚོགས་ལ་ཚོགས་འཁོར་བྱས་་་
ནས་ཚོགས་ཆང་དྲངས་པ་ཡིན་ཏེ། སྒོ་མ་བཞི་ལ་མ་ཁྱབ་གསུངས།
དེ་ལྟར་ཆང་འཐུང་མཁན་གཞན་དང་པདྨ་གླིང་པ་ཆང་འཐུང་
ལུགས་འདྲ་གི་ཨེ་འདུག་བསམ་དགོས། བཅོམ་ལྡན་འདས་ཀྱིས་
ཀྱང་ང་དང་ང་འདྲ་བས་མ་གཏོགས་གང་ཟག་གི་ཚོད་གང་ཟག་གིས་་་་
54



གཟུང་བར་མི་བྱ་ཞེས་གསུངས་འདུག །
་ རྡོ་རྗེ་ཕུང་པོའི་གྲོང་ཁྱེར་ཞེས་པ་དང་། ཞི་ཁྲོ་དམ་པ་རིགས་
བརྒྱའི་ལྷ་ཚོགས་ཞེས་པའི་བརྡ་དང་ཐ་སྙད་ཙམ་ཡང་ཁྱེད་རང་རྣམས་
ཀྱིས་ལོ་མང་པོའི་བར་བསླབས་སྦྱངས་དང་ཐོས་བསམ་བྱས་པའི་ཡེ་
ཤུ་མ་ཤི་ཀའི་ཆོས་ལུགས་དང་། ཧིན་དུའི་ཆོས་ལུགས་རྣམས་
ལ་མེད་པ་ཕར་ཞོག ཉན་ཐོས་དང་རང་སངས་རྒྱས་ཞེས་གྲགས་
པའི་གྲུབ་མཐའ་ལ་ཡང་མེད་པས་ན། དེ་ལྟ་བུའི་སྤྲུལ་པའི་མཛད་
སྤྱོད་ལ་རང་ཅག་སོ་སོ་སྐྱེ་བོས་དཔྱས་གདགས་པའི་ཡུལ་མ་རེད།
དེ་ནས་པདྨ་གླིང་པ་དགུང་ལོ་སུམ་ཅུ་སོ་གསུམ་བཞེས་པ་སྟག་
ལོ་དཔྱིད་ཟླ་ར་བའི་ཚེས་བཅོ་ལྔའི་མཚན་མོའི་མནལ་ལམ་དུ་མི་ཤ་
མདོག་དཀར་པོ་གྱོན་པ་གཅིག་བྱུང་ནས། པདྨ་གླིང་པ་སྐུ་རྗེས་གུར་
ཕུབ་ན་ཁྱོད་རང་གི་ནོར་སྐལ་ཡོད་པས། དེ་ལེན་པ་ལ་འགྲོ་དགོས།
མ་བྱོན་ན་མི་རྣམས་ཀྱིས་ས་རྐོ་རྡོ་སློག་བྱས་ནས་ཁྱིམ་འཆོས་པ་་་་་
འདུག་ཅིང་། ངས་བྱ་ར་དཀའ་བར་འདུག་ཟེར་བས། འོ་ན་
ནམ་ཡོང་ངམ་བྱས་པས། སང་ཤོག་ཟེར་བ་དང་གཉིད་སད་བྱུང་།
བ་བཞིན།
་
.
，
.
js
པ་：



དཔོན་སློབ་བདུན་བྱོན་ཏེ་གཏེར་གནས་བཙལ་བས། གང་
ཡང་དྲན་འཛིན་མེད་པའི་ཤེས་པ་བུན་ནེ་བ་ཞིག་ཏུ་སོང་བ་དང་། །
གཏེར་བདག་ཤེལ་གིང་དཀར་པོ་མངོན་སུམ་དུ་བྱུང་ནས་ཁྲིད་པས།
སྐུ་རྗེས་ཀྱི་སྟེང་གི་ཆ་གཡོན་ངོས་ནས། ལ་སེའི་གའུ་སྨུག་པོ་བཞེས་
པ་དེའི་ནང་ནས་བླ་མ་དྲག་པོ་ཡང་གསང་བླ་མེད་ཀྱི་ཆོས་སྐོར་བྱུང་བ་
ཤོག་སེར་དེའི་ཟླ་ལ། བླ་མ་ནོར་བུ་རྒྱ་མཚོའི་ཁ་བྱང་ཡང་བྱང་་་་
གསང་བྱང་བྱུང་བ་གཏེར་ནས་གདན་དྲངས། ཁ་བྱང་གི་ནང་ན་ལྷོ་
བྲག་སྨན་མདོའི་བྲག་དཀར་པོ་སྐྱེད་བུ་བཙུགས་པ་འདྲ་བའི་བྱང་་་་་་་
ཕྱོགས་ན་བྲག་སེང་གེའི་གདོང་པ་འདྲ་བའི་ཁའི་ནང་ན་གཏེར་མཛོད་
ཡོད་པར་བྱུང་བ་བཞིན།
མནལ་ལམ་དུ་བུ་མོ་གོས་སྨུག་པོ་གྱོན་པ་གཅིག་བྱུང་ནས།
ཁྱོད་རང་གི་ཆོས་སྐལ་སེམས་ཕྱོགས་ཀྱི་ཆོས་གཏེར་རྣམས་འདོན་་་་་
པའི་དུས་ལ་བབས་པ་ཡིན་པས། ལེ་ལོ་མེད་པར་སོང་ལ་ཐོན་ཅིག་
ཟེར་བའི་མོད་ལ་གཉིད་སད་བྱུང་བ་ལས། །
ཡོས་ལོ་སྟོན་ཟླ་ར་བའི་ཚེས་བཅུ་ལ། པདྨ་གླིང་པ་དཔོན་་་་
སློབ་ཀྱིས་བོད་ལ་བྱོན་ནས། ལྷོ་བྲག་དང་སྤྲོ་གླེའུ་ཆུང་དུ་སླེབ་ནས་
56 ་



བླ་མ་སྟོན་པའི་གཟིམ་ཁང་དུ་བཞུགས་པ་ན། བླ་མ་སྟོན་པས་ཁྱེད་
དཔོན་སློབ་གར་བྱོན་དྲིས་པས། པདྨ་གླིང་པས་ངེད་དཔོན་སློབ་་་
རྣམས་ཨུ་རྒྱན་གྱི་ལུང་བསྟན་ལ་བརྟེན། སྨན་མདོའི་གཏེར་འདོན་
པའི་དུས་ལ་སླེབ་པས། དེ་འདོན་པ་ལ་ཡོང་པ་ཡིན་བྱས་པས།
འོ་ན་ངེད་ཀྱིས་གྲོགས་དན་གང་དྲག་བྱེད་ཀྱི་ཡིན། གཏེར་
འདོན་པ་ལ་བྱོན་པ་ལེགས། ཆས་ཁ་ཅི་དགོས་བཀའ་གནང་བར་
མཛོད། ངེད་ཀྱིས་འགྲུབ་པ་བྱེད་ལགས་ཟེར་བ་བཞིན། གཏེར་
བདག་མཆོད་རྒྱུའི་ཕྱེ་ཕུད། དཀར་རྒྱན་དམར་རྒྱུན་ཆང་ཕུད་གཙང་
མ་རྣམས་མཐུན་རྐྱེན་བྱས་པས། སྨན་མདོའི་བྲག་ལོགས་ནས་་་
གཏེར་བདག་གསོལ་མཆོད་བྱས་ནས། ནོར་བུ་རྒྱ་མཚོའི་དཔེ་་་
སྒྲོམ་སོགས་གཏེར་ནས་གདན་དྲངས་ཏེ་མི་མངས་ལ་ཁྲོམ་དབང་དང་
བྱིན་རླབས་བྱས།
དེའི་རྗེས་སུ་བོད་ལྷོ་བྲག་ལ་ཡག་ལྷ་ལུང་ནང་སོ་དགོས་དགོས་
རྒྱལ་བས། གད་མདོ་བྱ་བའི་ས་གནས་སུ་ཤོག་ཟེར་བ་བཞིན་པདྨ་
གླིང་པ་དཔོན་སློབ་རྣམས་བྱོན་པས། ཕྱར་བ་ཞིག་གཏིང་ནས།
གཏེར་བཏོན་འདིར་སྡོད་ཅིག་གསུངས་པ་བཞིན་བཞུགས་པས།
་་57



པདྨ་གླིང་པའི་གྲྭ་པ་རྣམས་རྩ་རུ་མ་བཏང་བར། པདྨ་གླིང་པ་དང་
ནང་སོ་དགོས་དགོས་རྒྱལ་བ། ནང་སོ་དབང་རྒྱལ་གསུམ་ཇ་ཡུན་
གཅིག་གི་བར་ལྷན་དུ་བཞུགས།
ནང་སོ་རྒྱལ་བའི་བཀའ་ལུང་ལ་བུམ་ཐང་ན་གཏེར་བཏོན་ཞིག་
བྱོན་འདུག་ཟེར་བ་ཐོས་ནའང་། ད་ཕན་མཇལ་རྒྱུ་མ་བྱུང་། ད་
ལན་འདིར་ཕེབས་པ་ལ་ཡིད་ཆེས་པའི་གཏེར་གཅིག་འདོན་དགོས་་་
ཟེར་བ་དང་། གཏེར་འདོན་རྒྱུ་མི་འདུག་བྱས་པས། སྔར་རྡོ་རྗེ་ ་
གླིང་པའི་ལུང་བསྟན་ལའང་འདུག གུ་རུ་ཆོས་དབང་གི་ལུང་བསྟན་
ལའང་འདུག བྲག་མོ་འཕྲང་གི་བྲག་འདི་ནས་གཏེར་ཅིས་ཀྱང་་་་
འདོན་དགོས་ཞེས་ནན་ཆེས་པས།
གཏེར་བཏོན་གྱིས་ཁ་བྱང་ལ་བལྟས་པས། བྲག་གི་སྟེང་ནས་
འདོམ་བཅུ་གསུམ་གྱི་ས་ན། མཚལ་གྱི་གཡུང་དྲུང་རིས་མཐོ་གང་
བ་གཅིག་ཡོད། དེ་ནས་མར་ལ་ཁྲུ་གསུམ་བཅལ་བའི་མཚམས་ན།
རྡོ་ཆོལ་འབུ་རེ་བ་ཞིག་ཡོད། དེ་བཀོག་པའི་ནང་ན། རྟ་མགྲིན་
ལྕགས་རལ་གྱི་དཔེ་སྒྲོམ་ཡོད་པས་ཐོན་ཅིག་བྱ་བ་འདུག་པས།
ནང་སོ་ལ་ཞུས་པ། བྲག་དེའི་དཀྱིལ་ན་མཚལ་གྱི་གཡུང་དྲུང་
， 58



རིས་ཤིག་ཡོད་པར་འདུག དེ་མཐོང་ན་གཏེར་འདོན་རྒྱུ་ཡོང་བར་
འདུག་པས། བལྟའོ་བྱས་ཏེ་བྱོན་ནས། བྲག་རྩར་འགྲོ་དུས་ཟོག་
བྱེད་དོགས་ནས། ནང་སོ་ཡབ་སྲས་ཀྱི་དཀྱིལ་དུ་གཏེར་བཏོན་་་་་
བཅུག་གྲྭ་པ་རྣམས་དང་འཕྲད་མ་བཅུག་པར། བྲག་དེའི་རྩ་བར་
བྱོན་ནས་བལྟས་པས། ནང་སོ་དབང་རྒྱལ་གྱིས། མཚལ་གྱི་
གཡུང་དྲུང་རིས་ཡ་གི་ན་འདུག་ཟེར་བསྟན་པ་དང་། གཏེར་བཏོན་
གྱིས་ཀྱང་ཡོད་པར་གཟིགས།
ཁྲོམ་མང་པོ་འཚོགས་བྱུང་། དེ་ནས་པདྨ་གླིང་པ་དང་ནང་སོ་
ཡབ་སྲས་འཁོར་དང་བཅས་པས་བྲག་གི་སྟེང་དུ་བྱོན་ནས། ནང་སོ་
ཡབ་ཀྱིས་གཏེར་བཏོན་ཆེན་པོ་ལགས་ དེ་ཁ་ལ་བྱོན་ནམ་ཇི་ལྟར་
བྱེད་གསུངས། གཏེར་བཏོན་གྱིས་ཇི་ལྟར་བྱེད་ཀྱང་ཆོག་གསུངས་པས།
དེ་རིང་ཁྲོམ་མང་པོ་ཡོད་པ་ལས་བར་ཆད་ཡོང་སྲིད་ཐག་པ་་་་
བཏགས་ནས་གཏོང་དགོས་ཟེར་ནས། གཏེར་བཏོན་གྱི་ལུས་ཀྱི་
གོས་རྣམས་ཕུད་དུ་བཅུག་དོར་མ་བསྐོན་ནས་རྐེད་པ་ལ་ཐག་པ་མང་
པོ་མཐུད་པ་བཏགས་ནས། གཏེར་ཡོད་པའི་ཚད་ལ་བརྟགས་ནས་
གཟོང་གཅིག་དང་རྡོ་རིལ་གཅིག་ཁྱེར་ནས་བྱོན་པས། གཏེར་སྒོའི་
59



ཐད་ལ་སླེབས་པ་དང་། བྲག་ལ་རྡོ་ཆོལ་འབུ་རེ་བ་འདུག་པ་དེ་ལ་
ཚད་འཇལ། གཟོང་རྒྱབ་པས་རྡོ་ལག་ངར་ཙམ་ཞིག་རྒྱང་སེ་ཐོན་
བྱུང་བའི་ཤུལ་དུ་ལག་པ་བཅུག་པས། གཏེར་སྒྲོམ་ལག་ཏུ་བྱུང་བ་
ཕྱིར་གདན་དྲངས་པས།
བྲག་ཟུར་གྱི་མི་རྣམས་ཀྱིས་མཐོང་ནས། སྐད་ཧབ་ཤ་དི་རེ་
བྱས་པས། འཐེན་ཟེར་བར་གོ་ནས་སྟེང་ནས་འཐེན་པས།
གཏེར་སྒོ་བཀག་ལོང་མ་བྱུང་བར་གཏེར་ཚབ་ཀྱི་རྡོ་རྗེ་དེ་ཡང་བྲག་ཟུར་
གཅིག་ལ་བཞག་པ་ཕྱིས་གཏེར་ཚབ་རྡོ་རྗེ་དེ་ཁྱི་ར་བས་རྙེད་འདུག །
བྲག་སྟེང་ལ་སླེབས་ནས་ནང་སོ་ཡབ་སྲས་ཀྱིས་གཙཱ་བྱས་པའི།
མི་མང་དེར་འདུས་པ་རྣམས་ལ་གཏེར་སྒྲོམ་བྱིན་རླབས་ཡང་བྱས།
དེ་མ་ཐག་ཏུཔཎ་ཞྭ་ཡང་ནང་སོ་ལ་བསྐོན་ནས་སྦྱིན་བདག་གི་རྟེན་་་་་
འབྲེལ་བསྒྲིགས།
ནང་སོའི་ཞལ་ནས། གཏེར་བཏོན་ཆེན་པོ་ལགས། སྔར་ནི་
མི་རྣམས་ཀྱི་ཁ་ནས། ལ་ལས་ཟོག་པོ་ཡིན་ཟེར། ལ་ལས་གཏེར
བཏོན་ཡིན་ཟེར་བ་བྱུང་བས། ཐེ་ཚོམ་གྱི་དབང་དུ་སོང་ནས་ཡིད་
ཆེས་པ་ང་བས། ད་ལན་གཏེར་འདོན་པའི་ཞུ་བ་ཕུལ་བ་ཡིན།
60



དེ་ནི་མི་ཀུན་ཡིད་ཆེས་ཤིང་མོས་པ་ཡང་ཚུད། དེང་ནས་ངེད་ཀྱི་
བླ་མ་ཡང་མཛད་དགོས། འདི་ཕྱིའི་སྐྱབས་གནས་ཁྱེད་ལ་བཅོལ་
བ་ཡིན་གསུངས།
ལྷ་ལུང་དུ་ཅིས་ཀྱང་འབྱོན་དགོས་གསུངས། གཏེར་བཏོན་
དཔོན་སློབ་རྣམས་ལྷ་ལུང་དུ་འབྱོན་དུས་རོལ་ཆས་སྣ་ཚོགས་ཀྱི་བསུ་་
བ་བཅས་ཕེབས། ཚེ་དབང་ཞག་གསུམ་བྱེད་དགོས་གསུངས་པ་་་
བཞིན་བྱས། གནང་བྱིན་ཡང་ཐུབ་པའི་སྐུ་གཅིག གོས་ཆས་ཚང་
མ། ཁྲོ། རྟ་སོགས་གནང་། ཞེས་པདྨ་གླིང་པའི་རྣམ་ཐར་ནས་
གསལ།
དེ་ལྟར་བོད་གངས་ཅན་ལྗོངས་སུ་གཏེར་ཆེན་པདྨ་གླིང་པ་ལ་ལྷོ་
བྲག་ལྷ་ལུང་ནང་སོ་དགོས་དགོས་རྒྱལ་བས་གནོད་པ་བྱས་པ་ཕན་་་་
པར་གྱུར་པ་མཚུངས་དཔེའི་སྒོ་ནས་བརྗོད་པ་ནི། སྔོན་རྒྱ་གར་གྱི་
ཡུལ་དུ་ན་ལནྡྲར་པཎྜི་ཏ་ལྔ་བརྒྱའི་ནང་དུ། འཇམ་དཔལ་དབྱངས་
ཀྱིས་རྗེས་སུ་བཟུང་བའི་ས་ཐོབ་ཀྱི་སེམས་དཔའ་ཆེན་པོ་ཡོན་ཏན་་་་
བརྒྱ་ཕྲག་བཅུ་གཉིས་ལ་དབང་འབྱོར་པའི་རྒྱལ་སྲས་ཞི་བ་ལྷ་ཟ་ཉལ་
བཤང་གཅི་དོར་བའི་སྤྱོད་ལམ་གྱིས་བཞུགས་པའི་སྐབས། ནང་གི་
T
61



ཡོན་ཏན་ཇི་ལྟར་ཡིན་མ་རྟོགས་པར་ཕྱིའི་སྤྱོད་ལམ་ལ་རྗེས་སུ་དཔག་
སྟེ་བྷ་སུ་ཀུ་པ་ཞེས་མཚན་གསོལ་ཏེ། པཎྚི་ཏ་ལྔ་བརྒྱའི་གྲལ་ནས་
སྨ་ཕབ་སྟེ་གནས་ནས་དབྱུང་བའི་ཕྱིར། པཎྚི་ཏ་རྣམས་རེས་མོས་
ཀྱིས་ཆོས་སྟོན་རྒྱུར་བགྲོས་ཏེ་རྒྱལ་སྲས་ཞི་བ་ལྷའི་རེས་ལ་བབས་པ་
ན། ཁྲི་ཤིན་ཏུ་མཐོན་པོ་བརྩིགས་ཏེ་བྷ་སུ་ཀུ་པས་ཆོས་སྟོན་མ་ཐུབ་
པས་མི་མང་གི་དབུས་སུ་སྨ་ཕབ་སྟེ་གནས་ནས་དབྱུང་དགོས་སྙམ་སྟེ།
སང་ཉིན་པཎྜི་ཏ་ཆེན་པོ་ཞིག་གིས་ཆོས་སྟོན་རྒྱུ་ཡིན་ཞེས་ཕྱོགས་་་་་
ཐམས་ཅད་དུ་བསྒྲགས་ཏེ་མི་འབུམ་ཕྲག་འཚོགས་པའི་དབུས་སུ་་་
ཆོས་སྟོན་གྱི་དུས་ལ་བབས་པ་ན། རྒྱལ་སྲས་ཞི་བ་ལྷ་བྱོན་ཏེ་ཕྱག་
གིས་ཁྲི་མནན་པས་དམའ་བར་རྒྱུར་པའི་སྟེང་དུ་བཞུགས་ཏེ་བྱང་ཆུབ་
སེམས་དཔའི་སྤྱོད་པ་ལ་འཇུག་པའི་ཆོས་གསུངས་ཏེ་རིམ་བཞིན་་་་་
ནམ་མཁའ་ལ་འཕར་ཏེ། མཐར་ནམ་མཁར་གསུང་ལྷང་ལྷང་ལས་
སྐུ་མི་མངོན་པའི་དབྱིངས་སུ་གཤེགས་པར་གྱུར་
དེ་ལྟར་པནྟི་ཏ་རྣམས་ཀྱིས་རྒྱལ་སྲས་ཞི་བ་ལྷ་སྨ་ཕབ་སྟེ་གནས་
ནས་དབྱུང་རྒྱུའི་གནོད་པ་ཆེན་པོ་བྱས་པ་དེ་ཉིད། རྒྱ་གར་གྱི་རྒྱལ་
ཁམས་ཀྱི་ཕྱོགས་ཐམས་ཅད་དུ་རྒྱལ་སྲས་བདག་ཉིད་ཆེན་པོ་ཞི་བ་་་



ལྷའི་ངོ་མཚར་བའི་རྣམ་ཐར་སྙན་པའི་གྲགས་པས་ཁྱབ་པར་གྱུར་་་་་
པའི་ཕན་པ་དང་ཆེ་འདོན་བླ་ན་མེད་པར་གྱུར་པ་རེད།
དཔེ་དེ་དང་འདྲ་བར་བོད་གངས་ཅན་ལྗོངས་སུ་གཏེར་ཆེན་་་
པདྨ་གླིང་པ་གཏེར་སྟོན་ཟོག་པོ་ཡིན་ཞེས་ལོག་ལྟ་ཅན་རྣམས་ཀྱིས་་་་་
བསྒྲགས་པ་ལ། བུམ་ཐང་སྐུ་རྗེས་བྲག་ནས་ལྷོ་བྲག་སྨན་མདོའི་བྲག་
སེང་གེའི་གདོང་པ་ཅན་གྱི་ཁ་བྱང་། ཡང་བྱང་། གསང་བྱང་ཐོབ་
ནས། པདྨ་གླིང་པ་དཔོན་སློབ་བོད་དུ་བྱོན་ཏེ་བྲག་དེ་ནས་བླ་མ་་་་
ནོར་བུ་རྒྱ་མཚོའི་ཆོས་སྐོར་གཏེར་བཞེས་པའི་སྐབས་དེར། ལྷོ་བྲག་
ཕྱོགས་ཀྱི་དཔོན་ནང་སོ་དགོས་དགོས་རྒྱལ་བ་དང་དབང་རྒྱལ་གཉིས་
ཀྱིས། པདྨ་གླིང་པ་གཏེར་སྟོན་ཟོག་པོ་ཡིན་ན་མི་མང་ཁྲོམ་ཚོགས་
ཀྱི་དབུས་སུ་སྨྲ་ཕབ་ཀྱི་གནོད་པ་བྱ་དགོས་བསམས་ཏེ་གད་མདོའི་་་
བྲག་གཡང་གཟར་པོ་མཐོན་པོའི་རྩ་བར་བྱོན་ཏེ། མི་མང་ཁྲོམ་་་
ཚོགས་འདུས་པའི་དབུས་སུ་པདྨ་གླིང་པ་སྐུ་རྐྱང་བོས་ཏེ་འཕུར་་་་
ཞིག་བཏིང་བ་ལ་འདིར་སྡོད་ཅིག་ཟེར་ནས་གྲྭ་བུ་སློབ་གཅིག་ཀྱང་ཉེ་་་
སར་འོང་མ་བཅུག་པར་གད་མདོའི་བྲག་འདི་ནས་གཏེར་འདོན་་་་་་
དགོས་ཟེར། པདྨ་གླིང་པས་གད་མདོའི་བྲག་གཡང་གཟར་པོ་འདོམ་



བཅུ་གསུམ་ས་ནས་གཏེར་གདོན་རྒྱུ་ལ། ནང་སོ་ཡབ་སྲས་ཀྱིས་
ཟོག་བྱེད་ཀྱི་དོགས་པདྨ་གླིང་པའི་ན་བཟའ་ཚང་མ་ཕུད་དེ། མི་་་
གཞན་གཅིག་གི་དོར་མ་ལེན་ཏེ་གྱོན་བཅུག་ནས་ད་ཇི་ལྟར་བྱེད་ཀྱི་་་
ཡིན་ཟེར། པདྨ་གླིང་པས་ཇི་ལྟར་བྱེད་ཀྱང་ཆོག་གསུངས།
གཞན་པདྨ་གླིང་པས་ཉམས་འུར་ཏེ་སྣང་བ་གཏད་མེད་ཀྱི་རྫུ་འཕྲུལ་
གྱིས་སྔོན་ཐར་པ་གླིང་གི་བྲག་གཡང་གཟར་པོ་ནས་གཏེར་བཞེས་པ་་་
བཞིན་གཏེར་བཞེས་རྒྱུ་ཡིན་པ་ལ། ནང་སོ་དགོས་དགོས་རྒྱལ་བས་་་
ཐག་པ་མང་པོ་འཐུད་པ་བཏགས་ཏེ་བྲག་གི་སྟེང་ནས་མར་འདོམ་བཅུ་
གསུམ་ཐུར་ཏུ་བབས་ཏེ་བཙན་དབང་གིས་གཏེར་འདོན་པར་བྱེད་་་ །
བཅུག་པའི་ཚེ། ཐག་པ་ཆད་དེ་པདྨ་གླིང་པ་སྲོག་དང་བྲལ་ཏེ་འཆི་
བའམ། ཟོག་ཚོང་ཡིན་པ་དང་། མི་ཕལ་པ་ཞིག་ཡིན་ན་གཏེར་
ཐོན་རྒྱུ་མེད་པས་བོད་མི་མང་ཁྲོམ་ཚོགས་ཀྱི་དབུས་སུ་སྨྲ་ཕབ་སྟེ་་་
ཁྲིམས་ལ་སྦྱར་བ་གང་རུང་ཞིག་ལས་འོས་མེད་པའི་གནོད་པ་ཆེན་པོ་
བྱས་པ་རེད། པདྨ་གླིང་པ་ཟོག་ཚོང་མིན་པ་དང་། བདུད་ཀྱི་
སྤྲུལ་པ་མིན་པ་དང་། གང་ཟག་ཕལ་པ་ཞིག་མིན་པ་ཨོ་རྒྱན་སངས་
རྒྱས་གཉིས་པ་པདྨ་འབྱུང་གནས་ཀྱི་ཐུགས་སྲས་སྤྲུལ་པའི་གཏེར་སྟོན་
64



ཆེན་པོ་ཡིན་པར་བརྟེན། གད་མདོའི་བྲག་གཡང་གཟར་པོ་དེ་ནས་
ཕ་ནོར་བུ་ཡིས་ལེན་པ་ལ་ཐག་པ་ཆད་དེ་སྲོག་དང་བྲལ་བ་སོགས་ཀྱི་
ཉེས་སྐྱོན་གང་ཡང་མེད་པར། ལྷོ་བྲག་ལྷ་ལུང་གི་དཔོན་ཆེན་ནང་
སོ་དགོས་དགོས་རྒྱལ་བ་དང་དབང་རྒྱལ་བ་ཡབ་སྲས་གཉིས་སོགས་
ལྷོ་བྲག་མི་མང་ཁྲོམ་ཚོགས་ཀྱི་མིག་གིས་མངོན་སུམ་མཐོང་ཡུལ་དུ་
རྟ་མགྲིན་ལྕགས་རལ་གྱི་གཏེར་སྒྲོམ་ཁྲོམ་གཏེར་དུ་བཞེས་པ་ལས།
ནང་སོ་དགོས་དགོས་རྒྱལ་བ་དང་དབང་རྒྱལ་བ་ཡབ་སྲས་གཉིས་་་་་
སོགས་བོད་ལྷོ་བྲག་མི་མང་ཁྲོམ་ཚོགས་ཀུན་ཡིད་མ་ཆེས་པའི་རང་་་
དབང་མེད་པར་ཡིད་ཆེས་ཤིང་དད་པའི་གནས་ལ་བཀོད་པ་རེད།
དེ་ལྟར་བོད་ལྷོ་བྲག་གི་ནང་སོ་དགོས་དགོས་རྒྱལ་བ་དང་དབང་
རྒྱལ་བ་ཡབ་སྲས་ཀྱིས་གཏེར་ཆེན་པདྨ་གླིང་པ་བོད་མི་མང་ཁྲོམ་་་་་
ཚོགས་ཀྱི་དབུས་སུ་སྨྲ་ཕབ་ཀྱི་གནོད་པ་བྱས་པ་དེ་ཉིད། པདྨ་གླིང་
པ་གུ་རུ་པདྨ་འབྱུང་གནས་ཀྱི་ཐུགས་སྲས་སྤྲུལ་པའི་གཏེར་ཆེན་ཚད་
མ་ཡང་དག་པ་ཡིན་པའི་གཏམ་སྙན་པའི་གྲགས་པ་བོད་གངས་ཅན་་་་
ལྗོངས་ཀྱི་ཕྱོགས་ཀུན་ཏུ་ཁྱབ་པར་གྱུར་པས། བླ་ཆེན་དང་སྡེ་བཞིའི་
དཔལ་གྱིས་ཕྱུག་པའི་མི་ཆེན་ཀུན་གྱིས་གཙུག་ཏུ་བཀུར་བའི་ཕན་པ་
65



ཆེན་པོར་གྱུར་པ་རེད།
དེ་ནས་མི་རིང་བར་ལྷ་ལུང་དེར་སྔོན་སྤྲུལ་པའི་ཆོས་རྒྱལ་གྱིས་
བཞེངས་པའི་མཐའ་འདུལ་གྱི་ལྷ་ཁང་ཡོད་བ་དེ་ལ་དཔའ་བོ་སྐུ་ཕྲེང་
དང་པོ་ཆོས་དབང་ལྷུན་གྲུབ་ཀྱིས་རྒྱ་བསྐྱེད་དེ་གདན་ས་བཅགས་ཏེ་་་
ཀམ་ཚང་བཀའ་བརྒྱུད་ཀྱི་དགོན་སྡེ་ཆགས་པ་དེ་ཉིད། ཡབ་ནང་
སོ་དགོས་དགོས་རྒྱལ་བ་དང་སྲས་ནང་སོ་དབང་རྒྱལ་དང་རྒྱལ་བ་དོན་
གྲུབ་རྣམས་སྤྲུལ་པའི་གཏེར་ཆེན་པདྨ་གླིང་པའི་བསྟན་པའི་སྦྱིན་་་་་་་
བདག་གཙོ་བོར་གྱུར་པ་ལས། ཀརྨ་པ་ཆོས་གྲགས་རྒྱ་མཚོས་ཆོས་
དབང་ལྷུན་གྲུབ་གྲོ་བོ་ལུང་དང་སྲས་མཁར་དུ་བསྐོས་ཏེ་དཔའ་བོ་ཆོས་
དབང་ལྷུན་གྲུབ་ཀྱི་དགོན་སྡེ་ལྷོ་བྲག་གྲོ་བོ་ལུང་དུ་གནས་འཕོས་ཏེ།
གཏེར་ཆེན་པདྨ་གླིང་པའི་དགོན་སྡེར་གྱུར་ཏེ་པདྨ་གླིང་པའི་ཆོས་་་་་་
ལུགས་བསྟན་པའི་གཞི་མ་དགེ་འདུན་འདུས་པའི་སྡེ་ཐེག་མཆོག་རབ་
རྒྱས་གླིང་ཞེས་པའི་དགོན་སྡེ་དེ། གཏེར་ཆེན་པདྨ་གླིང་པའི་གསུང་
སྤྲུལ་གཉིས་པ་རྒྱལ་དབང་བསྟན་འཛིན་གྲགས་པ། གསུམ་པ་ཀུན་
མཁྱེན་ཚུལ་ཁྲིམས་རྡོ་རྗེ། བཞི་པ་ངག་དབང་ཀུན་བཟང་རྡོ་རྗེ།
ལྔ་པ་བསྟན་འཛིན་གྲུབ་མཆོག་རྡོ་རྗེ། དྲུག་པ་ཀུན་བཟང་བསྟན་
66



པའི་རྒྱལ་མཚན། བདུན་པ་ངག་དབང་ཆོས་ཀྱི་བློ་གྲོས། བརྒྱད་
པ་ཀུན་བཟང་བསྟན་པའི་ཉི་མ། དགུ་པ་བསྟན་འཛིན་ཆོས་ཀྱི་རྒྱལ་
མཚན། བཅུ་པ་ཐུབ་བསྟན་ཆོས་ཀྱི་རྡོ་རྗེ་སྟེ་མཆོག་སྤྲུལ་སྐུ་ཕྲེང་
རིམ་བྱོན་དང་ཐུགས་སྲས་ཟླ་བ་རྒྱལ་མཚན་སྐུ་ཕྲེང་རིམ་བྱོན་ལས་
སྟོད་མངའ་རིས་ བར་དབུས་གཙང་ སྨད་མདོ་ཁམས་ཀྱི་ཕྱོགས་
ཐམས་ཅད་དུ་དར་ཞིང་རྒྱས་པ་ལས། དུས་རབས་བཅུ་བདུན་་་
པའི་ནང་རྒྱལ་དབང་ཐམས་ཅད་མཁྱེན་པ་ལྔ་པ་བློ་བཟང་རྒྱ་མཚོ་་་་
མཆོག་གིས་གཏེར་སྟོན་རྒྱལ་པོ་ལྔ་ལས་པདྨ་གླིང་པ་གཏེར་སྟོན་རྒྱལ་
པོ་བཞི་པར་ངོས་འཛིན་གནང་བ་བཞིན་དུས་རབས་བཅུ་དགུ་པའི་་་་
ནང་འཇམ་མགོན་བློ་གྲོ་མཐའ་ཡས་ཀྱིས་ཀྱང་གཏེར་སྟོན་རྒྱལ་པོ་བཞི་
པར་བསྔགས་པར་མཛད་པ་རེད།
དེ་ཡང་ཚད་མར་གྱུར་པའི་སྐྱེས་ཆེན་དམ་པ་རྣམས་ཀྱིས་པདྨ་
གླིང་པ་གཏེར་སྟོན་རྒྱལ་པོ་བཞི་པར་བསྔགས་པའི་རྒྱུ་མཚན་ནི།
པདྨ་གླིང་པས་སྐུ་ཚེ་འདི་ལ་བླ་མ་སློབ་དཔོན་སུ་གཅིག་ཀྱང་མ་བསྟེན།
སློབ་གཉེར་གང་ཡང་མ་བྱས་ཀྱང་། གཏེར་ཆོས་རྣམས་བརྗོད་བྱའི་
དོན་རྗོད་བྱེད་ཚིག་རྣམས་ཚད་མ་གསུམ་གྱིས་གང་ནས་དཔྱད་ཀྱང་
_- ,,་
་
. -
་
ཟ་
༣，
-.
༤༤
་.
ན



དཔྱད་བཟོད་པ། བརྗོད་བྱ། དགོས་པ། ཉིང་དགོས། འབྲེལ་
པ་དགོས་སོགས་ཆོས་བཞི་དང་ལྡན། ངན་པ་དྲུག་དང་བྲལ་ཞིང་
བཟང་པོ་གསུམ་དང་ལྡན། སྐྱོན་ཐམས་ཅད་དང་བྲལ་བས་མཆོག་
ཏུ་བསྔགས་པའི་ཡུལ་དུ་གྱུར་པ་ལས་ཡིན་ནོ།། ་
དེ་ནས་སྤྱི་ཕུ་རུ། ཕ་ཇོ་ཤེས་རབ་ཀྱིས་བོས་ཏེ་བྱོན་ནས་ཁྲོམ་
དབང་བྱས་པའི་དུས་སུ། ཕ་ཇོ་ཤེས་རབ་ཀྱིས་སྨན་སྣུར་བའི་རྡོ་
གཅིག་ཡོད་པ་གཏད་ནས། ངེད་ལ་དངོས་གྲུབ་ཅིག་ཅིས་ཀྱང་་་་ ་
དགོས་ཟེར་བས། པདྨ་གླིང་པའི་ཐུགས་ལ་ད་ལན་འདི་ལ་རྟགས་
གཅིག་མ་བྱུང་ན་མི་རྣམས་ཀྱིས་འཕྱ་མོ་འདེབས་ཤིང་ལོག་ལྟ་སྐྱེ་སྲིད་
སྙམ་པའི་མོད་ལ།་ སྣང་བ་གཏད་མེད་དུ་སོང་བའི་ངང་ནས་རྡོ་དེ་
ལ་ལག་རྗེས་ཤིན་ཏུ་གསལ་བ་གཅིག་བྱུང་བས། དེར་འདུས་་་
རྣམས་ལོག་ལྟའི་ལམ་ལས་ལོག་སྟེ་མོས་ཤིང་དད་པས་ཞབས་ཏོག་་་་
འབུལ་བ་མང་དུ་བྱུང་བ་དེ་ཡང་། ཤིན་ཏུ་སྲ་ཞིང་མཁྲེགས་པའི་་
རྡོ་ལ་ཕྱག་རྗེས་གསལ་བར་མི་མང་གི་དབུས་སུ་བློ་བུར་དུ་བཙན་་་་་་
ཐབས་སུ་འཇོག་པའི་གྲུབ་རྟགས་བསྟན་པ་རེད།
གདན་ས་པདྨ་གླིང་གི་སྨྱུག་ཁྱིམ་ལ་བཞུགས་དུས་ཀྱི་སྐབས་ཤིག་
68
，
་



， ལ་གཞོང་དུ་བླ་མ་སྐྱབས་ཤེས་བྱ་བའི་སྦྱིན་བདག་གཅིག་གི་སར་ཚེ་་་
དབང་གནང་བར་བྱོན་པས། མཆོད་བཤམས་ཚར་ནས། སྐྱབས་
འགྲོ་སེམས་བསྐྱེད་མཆོད་པ་བྱིན་རླབས་ཚར་བ་དང་། བུམ་པའི་
ནང་ནས་ལྗང་པ་སྐྱེས་ཏེ། བུམ་པའི་ཁ་ནས་སོར་བཞི་ཙམ་ཐོན་པ་
བྱུང་། དེ་ནས་བསྐྱེད་རིམ་ཚར་བ་དང་སྙེ་མ་ཐོན། སྤྱན་འདྲེན་
བཞུགས་གསོལ་ མཆོད་འབུལ་ བསྟོད་པ་རྣམས་ཚར་བ་དང་
སྲུས་སུ་སྨིན། ཚེ་འགུགས་བྱིན་འབེབས་རྣམས་ཚར་བ་དང་ནས་
སུ་སྨིན་པ་བྱུང་། མེ་ལ་བསྲེགས་ནས། དཔོན་སློབ་ཡོན་མཆོད་
རྣམས་ཟ་ཐུབ་པ་བྱུང་། ངོ་མཚར་ཆེ་བའི་རྟགས་དེ་འདྲ་བ་ཡང་
བྱུང་བ་ནི་གྲུབ་པའི་རྟགས་མཚན་བསམ་གྱིས་མི་ཁྱབ་ཡིན་པ་རེད།
གུ་རུ་རིན་པོ་ཆེའི་ཐུགས་སྲས་གཏེར་བཏོན་པ་རྣམས་ལུང་་་་
བསྟན་དུས་ལ་བབས་ཏེ་གཏེར་བཏོན་པའི་དུས་སུ། ཡེ་ཤེས་ཀྱི་
མཁའ་འགྲོ་མ་རྣམས་ཀྱིས་མངོན་སུམ་དུ་མི་སྣང་བའི་ཚུལ་གྱིས་་་
ལུས་དང་གྲིབ་བཞིན་དུ་འགྲོགས་ཏེ་སྡོང་གྲོགས་བྱེད་ཀྱི་ཡོད་པ་རེད།
པདྨ་གླིང་པ་གུང་ལོ་སོ་ལྔ་འབྲུག་ལོ་ལ་ཤར་ཀུ་རེ་ལུང་ལ་བྱོན་་་
པའི་སྐབས་སུ་བྲག་རི་མོ་ཅན་དུ་སྒར་བཏབ་ནས་བཞུགས་པའི་དགོང་
69



མོ། གྲྭ་པ་རྣམས་ཀྱི་བསམ་པ་ལ། ཁོང་རྣམས་གཏེར་སྟོན་པའི་
ཕྱག་ཕྱི་ལ་འགྲོ་འདོད་པ་མི་འཁྲིད་ཀྱི་དོགས་པ་སྐྱེས། འཁྲིད་གནང་
ཞེས་ཞུ་མ་ནུས་པ་ལ་བརྟེན། ཁོང་གྲྭ་པ་རྣམས་ཀྱིས་གྲོས་བྱས་ནས།
གཟིམ་གུར་གྱི་སྒོ་སྐུད་པས་བཙེམས་ཏེ་མཐའ་མ་བསྐོར་ནས་ཉལ་་་
བའི་དུས། ཁོང་རྣམས་ཀྱིས་མ་ཚོར་བར་གཟིམ་གུར་ནས་པདྨ་
གླིང་པ་ཟང་ཐལ་དུ་བྱོན་ཏེ་བྲག་གི་སྟེང་དུ་སླེབས་ནས། ཤེལ་གྱི་
བུམ་པ་ཚེ་ཆུས་གང་བ། སྟེང་ལ་རྨ་བྱ་འཇིང་སྣོལ་ཡོད་པ་གཅིག་
གཏེར་ནས་སྤྱན་དྲངས་ཏེ། མ་ཎིའི་སྒྲ་དིར་རི་བ་གཅིག་བྱུང་བ་དང་། །
གྲྭ་པོ་རྣམས་གཉིད་སད་ནས་བལྟས་པས། པདྨ་གླིང་པ་བྲག་སྟེང་
ནས་བྱ་འཕུར་བ་ལྟར་བྱས་ནས་ཤིང་སྡོང་ཆེན་པོ་གཅིག་གི་རྩེ་ལ་བྱོན།
ཤིང་སྡོང་གི་རྩེ་ནས་དེ་མ་ཐག་ཏུ་གཟིམ་གུར་གྱི་མདུན་དུ་ཕེབས་ནས།
གུར་གྱི་ནང་ལ་བྱོན་དུས་གཟིམ་གུར་གྱི་སྒོ་བཙེམས་པ་དེ་བཤིག་་་་་་
དགོས་པ་བྱུང་།
དེ་དུས་ཤེལ་གྱི་བུམ་པ་ཚེ་ཆུས་གང་བ་དེ་ཡིས་གྲྭ་བུ་སློབ་དང་་་་
མི་དམང་ལ་དབང་བསྐུར་ཞིང་ཚེ་ཆུ་ཡང་གནང་བས། ཚེ་ཟླ་བ་་་
ཡར་ངོ་བཞིན་འཕེལ་ཞིང་། མི་ནོར་གྱི་ནད་ཡམས་ཆད། ལོ་
70



1
，
ཡང་ཤིན་ཏུ་ལེགས་པ་བྱུང་ནས། ཀུ་རེ་ལུང་གི་སེམས་ཅན་ཐམས་
ཅད་སྨིན་གྲོལ་ལ་བཀོད་པར་བྱས་སོ།།
ཡང་སྐབས་ཤིག་ཀུན་བཟང་བྲག་ལ་བཞུགས་དུས་ཀྱི་མནལ་་་་་
ལམ་དུ་བཙུན་པ་གཅིག་དང་བུད་མེད་བོད་མོའི་ཆ་ལུགས་ཅན་་་་་་
གསུམ་བྱུང་ནས། པདྨ་གླིང་པ་ལོང་དང་བྱས་མ་ཐག་གཉིད་སད་
བྱུང་། དེ་དུས་ཤེས་པ་ཟི་བུན་ནེ་བ། ཡིད་ལ་དྲན་པ་གང་ཡང་
མེད་པའི་སྐབས་སུ། བུ་མོ་གསུམ་གྱིས། ལུང་པའི་མདོ།
ཐར་པ་གླིང་གི་ཤར་ཕྱོགས་བྱ་བྲག་ཟེར་བའི་ས་ན་རྡོ་རྗེ་བྲག་བྱ་བ་ཁ་
ལྷོར་བསྟན་པ་ཡོད།
དེའི་མདུན་ཆུ་ཡོད་པའི་འགྲམ་ནི། བེ་ནག་གི་ཤིང་སྡོང་གཅིག་
ཡོད། དེའི་རྩེ་མོའི་ཐད་ན་བྲག་དམར་པོ་མེ་ལོང་འདྲ་བ་གཅིག་ ་
ཡོད། དེའི་དཀྱིལ་ན་མཚལ་གྱི་ཨ་དམར་པོ་གཅིག་ཡོད། དེའི་
གཡས་ཕྱོགས་སུ་འདོམ་གང་འཇལ་བའི་ས་ན་གཏེར་སྒོ་གཡུང་དྲུང་
རྟདྲ་བ་གཅིག་ཡོད། གཡུང་དྲུང་དེའི་ལྟེ་བ་ལ་ཕྱི་ནས་མི་མངོན་
མིའི་བུ་གུ་སྒོ་ང་ཤོང་བ་ཙམ་གཅིག་ཡོད།
དེར་ཤིང་གི་ཕུར་པ་བཅུག་ནས་ཡར་བཀན་པོས་གཏེར་སྒོ་་་་
།



འདོན་འབྱུང་བ་དེར རྡོ་རྗེ་སེམས་པའི་སྐུ། སྐུམ་ཁྲུ་གང་བ་
གཅིག་ཡོད། དེའི་ཟླ་ལ་རྡོ་རྗེ་སེམས་དཔའི་སྒྲུབ་ཐབས། ཡི་གེ་
ཨའི་ཟབ་རྒྱ་ཤོག་རིལ་རྩེ་སོར་བཞི་པ་གཅིག་ཡོད་པ་དེ་རྣམས།
ལུག་ཟླའི་ཚེས་བཅུ་ལ་ཐོན་ཅིག་ཅེས་བྱས་ནས། བུད་མེད་གསུམ་
པོ་གར་སོང་ཆ་མེད་དུ་སོང་།
དེ་ལྟར་མཁའ་འགྲོ་མས་ཞིབ་པར་ལུང་བསྟན་པ་བཞིན་ཚེས་་་་་
རྒྱུད་ལ་པདྨ་གླིང་པ་དཔོན་སློབ་བཅུ་གཉིས། རྒྱུགས་ཀྱི་གྲབས་བྱས་
ནས་བྱོན་ཏེ་ཚེས་དགུ་ལ་བྱ་བྲག་ཏུ་སླེབས་ཏེ། གཏེར་གར་ཡོད་ཀྱི་
ས་གནས་བརྟགས་པས། བེ་ནག་གི་ཤིང་ཡོད་པ་མཐོང་སྟེ་དེའི་རྩར་
སོང་ནས། གཏེར་གར་ཡོད་བཙལ་བས་མཁའ་འགྲོ་མས་ལུང་་་་
བསྟན་པ་བཞིན་མཐོང་ཡང་། བྲག་དེ་ལ་འགྲོ་བའི་ལམ་བཙལ་བས་
བྲག་ངོས་མེ་ལོང་འདྲ་བར་ཐར་ས་ནི་མི་འདུག།
འཁོར་སློབ་དེ་རྣམས་ཀྱིས་སྨྱུག་མ་བཅད་ནས་བསྒྲིལ་བའི་ཐག་
པ་མང་པོ་མཐུད་པ་ལ། ཤིང་གི་གདང་བུ་དྲུག་ཅུ་རེ་གསུམ་ཡོད་
པ་བཟོས་ཏེ་བཞག་པའི་ནུབ་མོ། ཚེས་བཅུའི་ཐོ་རངས་ཁའི་རྨི་་་
ལམ་ན། མི་ནག་པོ་གཅིག་བྱུང་ནས། ཁྱེད་རང་གི་ནོར་ལེན་པའི་
72



དུས་ལ་བབ་པས་འདེང་ཟེར་བྱུང་བ་དང་། སྣང་བ་ཟི་བུན་ནེ་བ་་་
གཅིག་བྱུང་། དེ་ནས་ལངས་ཏེ་སྐེ་རགས་བཅིངས་པ་དང་།
ཉམས་འུར་ནས་དྲན་པ་མ་ཟིན་པར་བྲག་ལྡེབ་མེ་ལོང་གི་ངོས་འདྲ་བ་
ལ་སོང་ནས། གཏེར་དེ་བཏོན་ནས་མར་ཡོངས་ཙམ་ན། ཁོང་
ཚོ་ཐམས་ཅད་ཀྱིས་མེ་མང་པོ་ཁྱེར་ནས་བྲག་རྩར་སླེབས་བྱུང་བ་དང།
པདྨ་གླིང་པ་དྲན་འཛིན་བྱུང་བ་དང་བྲག་མི་གང་ཙམ་ལ་བབ་མ་ཐར་་་
བར གཏེར་སྒྲོམ་ཁོང་ཚུའི་ལག་པར་གཏད་ནས། གོ་ལེ་འབབ་
དགོས་པ་བྱུང་འདུག
དེ་ལྟ་བུའི་སྤྲུལ་པའི་གཏེར་ཆེན་པདྨ་གླིང་པ་ཀུན་མཁྱེན་དྲི་མེད་
འོད་ཟེར་གྱི་སྤྲུལ་པ་འཁྲུལ་མེད་ཡིན་པ་ནི། ཀུན་མཁྱེན་དྲི་མེད་
འོད་ཟེར་སྐུ་ཚེ་འདིའི་འགྲོ་དོན་མཛད་ཟིན་ཏེ་མྱ་ངན་ལས་འདའ་་་
ཁར། རྒྱ་མཚོར་དོན་ཡོངས་གྲུབ་པའི་ཚོང་པ་དང༌།། གཡུལ་་་
ལས་རྣམ་པར་རྒྱལ་བའི་ལྷ་དབང་དང་།། བསམ་གཏན་གྲུབ་པའི་་་
བདེ་བས་ཆེས་ལྷག་གོ། ད་ནི་མི་སྡོད་པདྨ་ལས་འབྲེལ་རྩལ།།
འཆི་མེད་བདེ་ཆེན་བཙན་ས་འཛིན་དུ་འགྲོ།།
ཞེས་གསུངས་ཏེ་གཟུགས་སྐུའི་བཀོད་པ་བསྡུས་ཏེ་གཤེགས་པ་



ན། མུ་སྟེགས་པའི་ལུགས་མེ་ཤི་བ་དང་དུ་བ་ཆད་པ་ལྟ་བུ་དང་།
ཉན་ཐོས་འགོག་པར་ལྷུང་བ་ལྟ་བུ་མ་ཡིན་ནོ།།
སླར་མི་ཡུལ་གྱི་གདུལ་བྱ་དུས་ལ་མ་བབས་ཀྱི་བར་དག་པའི་
ཞིང་གི་གདུལ་བྱའི་དོན་མཛད་དེ་བཞུགས་པ་ནས། ནམ་ཞིག་ན་་
མི་ཡུལ་གྱི་གདུལ་བྱ་དུས་ལ་འབབ་པའི་ཚེ་འཛམ་བུའི་གླིང་གི་མིའི་
གདུལ་བྱའི་དོན་དུ་སྤྲུལ་པའི་སྐུ་མིའི་སྲིད་པ་བཟུང་སྟེ་འགྲོ་བའི་དོན་
མཛད་པར་འགྱུར་བ་ཡིན་པ་དང་།
མཆོག་གི་སྤྲུལ་པའི་སྐུ་གཅིག་གི་གདུལ་ཞིང་མི་མཇེད་འཇིག་
རྟེན་བྱེ་བ་ཕྲག་བརྒྱ་ཡོད་པ་ཡིན་པས། འཛམ་བུའི་གླིང་གི་ཕྱོགས་
འདིའི་འགྲོ་དོན་མཛད་ཟིན་ཏེ་གླིང་དང་ཕྱོགས་གཞན་གྱི་གདུལ་བྱའི་
དོན་མཛད་པའི་དུས་ལ་བབ་སྟེ་གླིང་དང་ཕྱོགས་གཞན་དུ་སྐྱེ་བ་བླངས་
པར་མཛད་དེ་འགྲོ་བའི་དོན་རྒྱུན་མི་འཆད་པར་མཛད་པ་ཡིན་པས།
སྤྲུལ་པའི་སྐུ་རྣམས་གདུལ་བྱ་ལས་དང་སྨོན་ལམ་གྱི་འཕྲོ་ཡོད་
ན་དེ་མ་ཐག་ཏུ་འབྱོན་རྒྱུ་དང་། ལས་དང་སྨོན་ལམ་གྱི་འཕྲོ་གདུལ་
བྱ་མེད་ན་སྤྲུལ་པའི་སྐུ་ཡུན་རིང་པོ་མི་འབྱོན་པ་ནི་ཆོས་ཉིད་ཡིན་་་་་
པའི་ཕྱིར་རོ།།



དཔེར་ན། སངས་རྒྱས་བཅོམ་ལྡན་འདས་ཀྱི་ཉེ་གནས་ཀུན་
དགའ་བོ་ལོ་སྟོང་ཕྲག་ལྷག་པའི་རྗེས་སུ་བོད་དུ་གཙང་སྙེ་མོར་ཀུན་་་་་
དགའ་བོའི་སྤྲུལ་སྐུ་ལོ་ཆེན་བེ་རོ་ཙ་ན་འཁྲུངས་པ་དང་།
དེ་བཞིན་བཅོམ་ལྡན་འདས་ཀྱི་སློབ་མ་ལི་ཙ་བི་དྲི་མེད་གྲགས་་་
པ་སྔར་ནས་འདས་པ་དེ། ལོ་བཞི་བརྒྱའི་རྗེས་སུ་དྲི་མེད་གྲགས་
པའི་སྤྲུལ་སྐུ་འཕགས་པ་ཀླུ་སྒྲུབ་འཁྲུངས་པ་དང་།
ཡང་འཕགས་པ་ཀླུ་སྒྲུབ་དུས་རབས་དང་པོའི་ནང་གཤེགས་ནས་
ཀླུ་སྒྲུབ་ཀྱི་སྤྲུལ་པ་དུས་རབས་བཅུ་གཉིས་པའི་ནང་འབྲི་གུང་སྐྱོབ་པ་
རིན་ཆེན་དཔལ་འཁྲུངས་པ་སོགས་དེ་དང་དེ་འདྲ་བ་མང་པོ་ཡོད་པ་་་
རེད། །
གདུལ་བྱ་ཡོད་ན་ནམ་མཁའི་ཟླ་བ་གཅིག་མཚོ་དང་རྫིང་བུ་་་་་
སོགས་ཆུ་སྣོད་དྭངས་མར་ཟླ་བའི་གཟུགས་བརྙན་མང་པོ་དུས་གཅིག་
ལ་འཆར་བ་ལྟར། སྤྲུལ་གཞི་གཅིག་ལས་སྤྲུལ་པ་མང་པོ་དུས་་་་
མཉམ་དུ་བྱོན་པ་ཡང་ཡིན་པས། །
སངས་རྒྱས་དང་བྱང་ཆུབ་སེམས་དཔའི་སྒྱུ་འཕྲུལ་དྲྭ་བའི་བཀོད་
པ་དེ་ཉིད། གང་ཟག་ཕལ་པས་བསམ་པའི་ཡུལ་དང་བརྗོད་པའི་
15



ཡུལ་མིན་པ་ཤེས་པར་བྱ་དགོས་སོ།
འདི་དང་འདི་འདྲ་བའི་ཚུལ་བརྗོད་པར་འདོད་ན་དཔེ་ཆ་དང་
ཀི་ལྟབ་དམ་དུམ་ཙམ་བལྟས་པས། སངས་རྒྱས་དང་བྱང་ཆུབ་
སེམས་པའི་གསང་བ་བསམ་གྱིས་མི་ཁྱབ་པའི་གནད་མི་ཤེས་པས།
སངས་རྒྱས་པའི་ཆོས་ལུགས་ལུང་སྡེ་སྣོད་གསུམ་ལ་ཐོས་བསམ་དང་
ལམ་བསླབ་པ་གསུམ་ལ་ཐོས་བསམ་དང་སྦྱང་བ་བྱེད་དགོས་སོ།།
པདྨ་གླིང་པ་ཀུན་མཁྱེན་འོད་ཟེར་གྱི་གདན་ས་ཤར་ཀུན་བཟང་
གླིང་དུ་བྱོན་པའི་ཚེ། ཀུན་བཟང་གླིང་གི་བླ་མ་ཆོས་དཔལ།
གྲགས་དབང་། གྲགས་པ་འོད་ཟེར། རྒྱ་མཚོ། ཨ་ཏྲ། དཔལ་
ལྡནའོད་ཟེར་ཁོང་བླ་མ་སྐུ་ཆེ་བ་རྣམས་ཀྱིས་ཕྱག་ཀྱང་མི་འཚལ།
བྱིན་རླབས་ཀྱང་མ་ཞུས་པར། དེ་ནུབ་པདྨ་གླིང་པ་དཔོན་སློབ་་་་་
རྣམས་མཆོད་ཁང་གི་ནང་དེར་བཞག་ནས་ཞབས་ཏོག་གཟབ་པར་་་་་
བྱས།
ནངས་པར་ཉི་མ་ཤར་བ་དང་། ཁོང་དཔོན་སློབ་རྣམས་ཀྱིས་
ཁམས་པ་རིན་བཟང་བོས་ནས། རིན་བཟང་ལ། ཆོས་རྗེ་གཏེར་
སྟོན་པ་འདི། ངེད་ཀྱི་བླ་མ་རྒྱལ་སྲས་དྲི་མེད་འོད་ཟེར་གྱི་སྐྱེ་བ་་་
76
，



，
ཡིན་ཟེར་བར་འདུག་པས། ངེད་ཀྱང་ཕྱག་འཚལ་བ་དང་བྱིན་་་་
རླབས་ཞུ་བསམ་ཀྱང་། ཐེ་ཚོམ་གྱི་དབང་དུ་སོང་ནས་ཞུ་བ་མ་བྱུང་།
ངེད་ཐེ་ཚོམ་སངས་ཤིང་མོས་གུས་བྱེད་པས། ཁོང་དྲི་མེད་
འོད་ཟེར་གྱི་སྐྱེ་བ་ཡིན་ན་དགོན་པ་འདི་ཁོ་རང་གིས་ཟིན་པ་ཡིན་པས།
དགོན་པ་མཆོད་ཁང་། ཆོས་གསུངས་པའི་བཞུགས་ཁྲི་འདི་རྣམས་
གང་ཡིན་ངོ་ཤེས་པར་བྱ་དགོས་ཟེར་བས།
ང་ལ་ཁྱི་གསོ་བརྡུང་བྱེད་པ་ཡིན་ན། ང་ལོག་འགྲོ་གསུངས་ ་
པས། ཁམས་པ་རིན་བཟང་གིས། དེ་ལྟར་བྱེད་ན་ངེད་རང་ཡང་
ངོ་ཚ། སྔར་གྱི་ཐུགས་རྒྱུས་འདྲ་ཡོད་ན་གསུངས་པ་དྲག་ཞུས་པས།
དེ་བདེན་བསམས་ནས། འོ་ན་ཁོ་རང་རྣམས་ཤོག་གྱིས་ཤིག་
བྱས་ནས། འོངས་པ་དང་ལྷ་ཁང་གི་སྒོ་ནས་མཛུབ་མོ་བསྟན་ནས།
དང་པོ་ངའི་གཟིམ་ཁང་འདི་ན་ཡོད་པ་ཁྱེད་ཚོས་བཤིག་འདུག ལྷ་
ཁང་འདི་ནི་ངས་བཞེངས་པ་མ་ཡིན། རྟོགས་ལྡན་མགོན་བཟང་གིས་
བཞེངས་པ་ཡིན། ལྷ་ཁང་འདིའི་རྒྱབ་ཏུ་འདིང་། ངས་བསྟན་གྱིས་
གསུངས་ནས།
ལྷ་ཁང་དེའི་རྒྱབ་ཏུ་ཕྱིན་ནས། བླ་མ་རྣམས་ལ་དགོན་པ་་་་་
77



འདིའི་སྟེང་གི་ཙན་དན་སྡོང་པོ་ལ་ངའི་ཆོས་ཁྲི་སྦྱར་ནས་ཡོད།
ཚུར་ལ་སྤོས་འདུག་པ་སུས་སྤོས་པ་ཡིན།
དགོན་པ་འདིའི་འདབས་ཀྱི་ནགས་མ་བན་བུན་ཕ་གིའི་ནང་ན་།
བླ་མ་ཡང་ཏིག་དང་ནི་གུའི་ཆོས་གསུངས་པའི་ཁྲི་རྡོ་ལེབ་ལ་རྒྱབ་་་་་ .
བརྟེན་པ་དང་། འོག་གི་གདན་ཡང་རྡོ་ལེབ་གཅིག་ལ་བྱས་པ་ད་ལྟ་
ཡོད་དམ་བྱས་མ་ཐག བླ་མ་ཆོས་དཔལ་གྱི་པདྨ་གླིང་པའི་གོས་ཀྱི་
ཐུ་བ་ནས་བཟུང་སྟེ། ངེད་ཀྱི་བླ་མ་དངོས་སུ་བྱོན་པ་འདུག་ཟེར་
ངུས་སོ།།
དེ་ནས་ཁོང་བླ་མ་རྣམས་ཀྱིས་ངེད་རྣམས་བསོད་ནམས་ཆེ།
ད་ངེད་རྣམས་ལ་ཁྲིད་ཀ་ཞིག་གསུངས་དགོས་ཞུས།
ཆོས་ཁྲི་དེ་སྔར་ཤུལ་སྲིབ་དྲགས་ཤིང་། ཙན་དན་གྱི་ལོ་མས་
བསྒྲིབས་པས། བླ་མ་ཀཿཐོག་པས་ཚུར་སྤོས་པ་ཡིན། གཟིམ་ཁང་
ནི་བླ་མ་གྲགས་དབང་གི་ཁྱིམ་མ་ཤོང་ནས་བཤིག་པ་ཡིན་ཟེར། འོ་
ན་ཆོས་ཁྲི་ཡ་གི་ལ་ངས་ཆོས་མི་བཤད། དགོན་པའི་སྟེང་ཡ་གི་ན།
ཐང་ཆེན་པོ་ཞིག་ཡོད་དེ་དེར་ཆོས་བཤད་དོ་བྱས་པས། ཤིན་ཏུ་
ཡིད་ཆེས་ཤིང་། དེར་ཕྱིན་ནས་ཐང་དེ་ལ་བསྡད་དུས།
།



སྒང་ཟུར་ཡ་གི་རྒྱབ་ན་མཚོ་ཞིག་ཡོད་པས་ད་ལྟ་ཡང་ཡོད་་་་
དམ། ཝ་ཅན་རྡེའུ་སྐྱེས་སུ་འགྲོ་བའི་ལམ་གྱི་སྟེང་ཟུར་ན། ང་
གནས་ལུགས་ཀྱི་དོན་ལ་མངོན་སུམ་སྒོམ་པའི་གནས། ཤིང་གི་
སྤྱིལ་པོ་གཅིག་ཡོད། དེ་དུས་མཚོ་ཆུང་ཐག་རིང་བས། དེའི་ཟུར་
ན་མར་ལ་ནགས་མ་སིབ་སིབ་དེའི་ནང་ན། ཆུའི་ཁྲོན་པ་ཞིག་ངེད་
ཀྱིས་བཏོན་ནས་ཡོད་པས། ཁྱེད་རྣམས་ཀྱིས་མཐོང་ངམ་བྱས་པ་
དང་། མ་མཐོང་ཟེར་
བླ་མ་ཞང་སྐྱབས་ཀྱིས་ཐོག་དྲངས་གཞོན་ཤར་ཐོག་ཅིག་གིས་
བལྟར་ཕྱིན་པས། ཁྱིམ་ཤུལ་དང་ཆུ་རྣམས་ངེས་པར་འདུག་ཟེར་
ནས་ལོག་བྱུང་བས། བླ་མ་དབང་དྲག་གིས་པདྨ་གླིང་པའི་ཕྱག་ནས་
བཟུང་སྟེ་ངེད་འདིར་སྡོད་པ་ཚོ་ལས་ས་རྒྱུས་ཁྱེད་ཆེ་བར་འདུག་ཟེར་
ནས་ཤིན་ཏུ་ཡིད་ཆེས་སོ།།
དེ་ལྟར་མཁྱེན་པ་དེ་ནི་པདྨ་གླིང་པའི་ཐུགས་ཉོན་མོངས་པ་་
དང་ཤེས་བྱའི་སྒྲིབ་པ་དང་བྲལ་བས་མཁྱེན་པ་ཡིན་གྱི་སྒྲིབ་པ་དང་མ་
བྲལ་ན་སྒྲིབ་པས་བསྒྲིབས་ཏེ་མི་མཁྱེན་ནོ།།



དེ་ནས་ས་དེར་བཞུགས་ཁྲི་བརྩིགས་ཤིང་། སྨྱུག་ཁྱིམ་རྣམས་
ཕུབ་ནས་དགོངས་པ་ཀུན་འདུས་ཀྱི་ཁྲིད་ཀ་ཞག་ཉི་ཤུ་རྩ་གསུམ་་་་་
བཤད་ནས། གྲོལ་སྟོན་གྱི་ཉིན་མོ་ཁྲོམ་ཤིན་ཏུ་ཆེ་བས། ཤིང་
རྐང་བཞིའི་ཁྲི་ཤིན་ཏུ་མཐོ་བའི་སྟེང་དུ་པདྨ་གླིང་པ་དང་དབང་གཏོར་་་
བཞག་ནས། ཐམས་ཅད་ཀྱིས་འོག་ནས་འཛུལ་ཞིང་འབྲེལ་་་་་་་
བཏགས་སོ།།
དེ་དུས་འབུལ་བ་ཡང་ཡོན་མཆོད་རྣམས་ཀྱིས་རྟ་བཅུ་གཉིས།
གཞན་ཡང་འབུལ་བ་མང་དུ་བྱུང་། ཚུལ་དེ་ནི་སྐྱེ་བ་སྔ་མ་ཀུན་་་་
མཁྱེན་དྲི་མེད་འོད་ཟེར་སྐབས་ཀྱི་གནས་ཚུལ་རྣམས་ཀུན་བཟང་གླིང་
དུ་གཏན་དུ་སྡོད་མི་བླ་མ་རྣམས་ལས་ཀྱང་གསལ་བར་གསུངས་པ་དེ།
ཀུན་མཁྱེན་དྲི་མེད་འོད་ཟེར་གྱི་སྤྲུལ་སྐུ་འཁྲུལ་མེད་ཡིན་པ་དང་།
ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་བ་ལས་ཆགས་ཐོགས་
བྲལ་བར་གསུངས་པ་རེད།
མེ་འབར་མཚོ་ལ་མི་མང་པོའི་ཁྲོམ་གྱི་དཀྱིལ་ནས་དམོད་བོར་
ནས་ཟོག་པོ་སུས་མཆོང་ནུས་ཀྱི་རེད། མཆོང་ནུས་ན་ཡང་སླར་
ཉེས་སྐྱོན་མེད་པར་གཏེར་བླངས་ནས་ལོག་ཡོང་ཐུབ་པ་དེ་འདྲའི་ཟོག་



པོ་སུ་ཡོང་གི་རེད།
དེ་བཞིན་ལྷ་ལུང་གད་མདོར་བྲག་གཡང་གཟར་པོ་འདོམ་བཅུ་་་
གསུམ་གྱི་ས་ནས་གཏེར་བཞེས་དུས་སུ་ནང་སོ་དགོས་དགོས་རྒྱལ་བ་
དང་ནང་སོ་དབང་རྒྱལ་ཡབ་སྲས་གཉིས་ཟོག་བྱེད་ཀྱི་དོགས་གཏེར་་་་་
བཏོན་རང་གི་གྲྭ་པ་རྣམས་དང་འཕྲད་མ་བཅུག་པར་བྱ་ར་བྱས་དང་
བྱེད་བཞིན་པར་ཁྲོམ་གཏེར་བཞེས་ལུགས་དེ་འདྲ་བཞེས་པ་ལས།
ནང་སོ་ཡབ་སྲས་དང་མི་མང་ཚང་མ་ཡིད་མ་ཆེས་པའི་རང་དབང་་་་་
མེད་པ་ཤིན་ཏུ་ཡིད་ཆེས་ཤིང་དད་པའི་གནས་ལ་བཀོད་དེ་གཏེར་་་་
བཏོན་ཚད་མར་ཕྱོགས་ཀུན་ཏུ་གྲགས་པ་གོང་དུ་བཤད་པ་ལྟར་ཡིན་་་་
སྔོན་རྗེ་བཙུན་མི་ལ་རས་པ་དང་རས་ཆུང་རྡོ་རྗེ་གྲགས་པ་དཔལ་
མོ་དཔལ་ཐང་ནས་ཡར་བྱོན་པ་ན། ལམ་ཁ་ལ་གཡག་རུ་ཞིག་
འདུག་པ་དེ་རྗེ་བཙུན་གྱིས་རས་ཆུང་པ་ལ་གཡག་རུ་དེ་དགོས་པའི་
དུས་ཤིག་འོང་འཁུར་གསུངས་པ་ལ་རས་ཆུང་པས་འཁུར་མ་ཉན།
རྗེ་བཙུན་གྱིས་བསྣམས་ཏེ་བྱོན་ནས་གབ་ས་དང་། ཡིབ་ས་
མེད་པའི་ཐང་ཆེན་པོའི་དཀྱིལ་ནས་བྱོན་པའི་སྐབས། གློ་བུར་དུ་
81



སྤྲིན་ནག་པོ་མུན་པའི་སྨག་རུམ་དུ་འཁྲིགས་ཏེ་སེར་པ་དྲག་པོས་་་་་
གདུངས་ཏེ་རས་ཆུང་པ་མགོ་གཏུམས་ཏེ་བཞུགས། རྗེ་བཙུན་་་་
གསུང་མགུར་ལྷང་ལྷང་ཐོས་པ་ལས་མཐོང་བའི་ཡུལ་དུ་མི་འདུག་
ཅུང་ཟད་སངས་པ་ན། ད་ཀི་གཡག་རུ་འདི་རྗེ་བཙུན་གྱིས་
བསྣམས་ཡོད་པ་ཡིན་སྙམ་ལག་ཏུ་བླངས་པས། གཡོ་འགུལ་ཡང་
མ་ནུས་པར། འགྲམ་པ་ས་ལ་སྦྱར་ནས་གཡག་རུའི་ནང་ལ་བལྟས་
པས། གཡག་རྭ་ཆེ་རུ་མ་སོང་། རྗེ་བཙུན་གྱི་སྐུ་ཆུང་ངུ་མ་་་
སོང་བར། མེ་ལོང་ནང་གི་གཟུགས་བརྙན་བཞིན་ཡངས་ཆ་དང་་་་
བཅས་ཏེ་གཡག་རུའི་ནང་བཞུགས་ཏེ། རས་ཆུང་པ་ལ་མགུར་འདི་
གསུངས་སོ།།
རྗེ་བླ་མའི་བྱིན་རླབས་ལུས་ལ་ཞུགས།། ལུས་ཐ་མལ་འདོད་
པའི་སྒོམ་ཆེན་མིན།། རྫུ་འཕྲུལ་ལུས་ཀྱི་བཀོད་པ་ལ། ཕྱག་
བསྐོར་གྱིས་ཤིག་རས་ཆུང་པ།།
བླ་མའི་བྱིན་རླབས་ངག་ལ་ཞུགས།[ ངག་འཆལ་ཚིག་སྨྲ་བའི་
སྒོམ་ཆེན་མིནཾ།། གདམས་ངག་གླུ་ཡི་དཀོར་མཛོད་ཀྱི། དོན་
ཡིད་ལ་ཟུང་ཞིག་རས་ཆུང་པ། །
82



བླ་མའི་བྱིན་རླབས་སེམས་ལ་ཞུགས།། སེམས་ལོག་རྟོག་
འཆར་བའི་སྒོམ་ཆེན་ཡིན། མངོན་ཤེས་རིག་པའི་འཆར་སྒོ་ལ།།
མོས་གུས་གྱིས་ཤིག་རས་ཆུང་པ།།
བུ་རས་ཆུང་གི་ལྟ་བ་བྱ་རྒྱལ་རྒོད་པོ་འདྲ།། རེས་འགའ་མཐོ་
སྟེ་རེས་འགའ་དམའ།། མཐོ་དམན་གྱི་བར་ནས་བསམ་བློ་ཐོང་།
ཙབ་ཙུབ་མ་མང་རས་གོས་སྤངས།། བུ་ཕ་དང་མཉམ་ན་གཡག་
རུའི་ནང་དུ་ཤོག། གནས་ཁང་བདེ་ལ་ཡངས་པ་གཡག་རུའི་ནང་ན་
གདའ།།
རས་ཆུང་གི་སྒོམ་པ་ཉི་ཟླ་ཟུང་གཅིག་འདྲ།། རེས་འགའ་་་
གསལ་ཏེ་རེས་འགའ་འགྲིབ།། གསལ་འགྲིབ་བར་ནས་བསམ་བློ་
ཐོང་[ ཙབ་ཙུབ་མ་མང་རས་གོས་སྤངས། བུ་ཕ་དང་མཉམ་ན་
གཡག་རུའི་ནང་དུ་ཤོག། གནས་ཁང་བདེ་ལ་ཡངས་པ་གཡག་རུའི་
ནང་ན་གདའ།།
བུ་རས་ཆུང་གི་སྤྱོད་པ་སྐྱི་སེར་རླུང་དང་འདྲ།། རེས་འགའ་
དལ་ཏེ་རེས་འགའ་བྲེལ།། དོལ་བྲེལ་བར་ནས་བསམ་བློ་ཐོང༌།
ཙབ་ཙུབ་མ་མང་རས་གོས་སྤངས།། བུ་ཕ་དང་མཉམ་ན་གཡག་
•
.
83 །



，
，
རུའི་ནང་དུ་ཤོག། གནས་ཁང་བདེ་ལ་ཡངས་པ་གཡག་རུའི་ནང་ན་
གདའ།།
བུ་རས་ཆུང་གི་འབྲས་བུ་ཞིང་པའི་ལོ་ཐོག་འདྲ།། རེས་་་་་
འགའ་ལེགས་ཏེ་རེས་འགའ་ཉེས།། ལེགས་ཉེས་བར་ནས་བསམ་
བློ་ཐོང་།། ཙབ་ཙུབ་མ་མང་རས་གོས་སྤངས།། བུ་ཕ་དང་མཉམ་
ན་གཡག་རུའི་ནང་དུ་ཤོག། གནས་ཁང་བདེ་ལ་ཡངས་པ་གཡག་
རུའི་ནང་ན་གདའ།།
རྐྱེན་ཕྲ་མོ་ཟེར་བའི་བློ་རྡེག་ལ།། གནས་བཟང་པོ་གཡག་རུའི་
མགྲོན་ཁང་སྐྱིད།། བུ་ཕ་ངས་འབོད་ཀྱིས་འབྱོན་པར་ཞུ། བུ་ཕ་
ཁྱིམ་མི་འབྱོན་འཐད་རྒྱུ་མེད།།
ང་མི་རྒན་ན་སོ་རྒས་པ་དང་། རྒྱ་གར་ཡུལ་ལ་མ་ཕྱིན་པས།།
གལ་ཆུང་ཕྱིར་ན་དོག་སར་ཡོད།། བུ་རས་ཆུང་སྐུ་ན་གཞོན་པ་དང་
༎ རྒྱ་གར་ཡུལ་ལ་བྱོན་པ་དང་།། མཁས་གྲུབ་མང་པོ་བསྟེན་པ་
ཡིས།། སྐུ་གལ་ཆེ་བས་ཡངས་སར་བྱོན། །
གཡག་རུ་སྐམ་པོ་འདི་ཉིད་ལ།། ངོས་འཛིན་བདག་བཟུང་མི་
གདའ་བས།། རས་ཆུང་གཡག་རུའི་ནང་དུ་བྱོན།། ཞེས་གསུངས་
84



པས། ངེས་པར་ང་རང་ཡང་ཤོང་བ་ཡིན་ནམ་སྙམ་འགྲོ་གྲབས་བྱས་
པས།
ལག་མགོ་ཡང་མ་ཐར་བའི་དཔེ་དེ་དང་འདྲ་བ། པདྨ་གླིང་པ་
དགུང་ལོའི་བཞི་བཅུའི་སྐབས་ལྷོ་བྲག་པས་གདན་དྲངས་ཏེ་ལྷ་ལུང་དུ་
བཞུགས་པ་ན་མནལ་ལམ་དུ་དགེ་བསྙེན་མཁའ་རི་ཡིན་ཟེར་བའི་
གོས་དམར་པོ་གྱོན་པ་གཟུགས་བཟང་བ། ན་ཚོད་ཡར་རྒན་ཞིག་
བྱུང་ནས། ཕ་ཝང་གཡུ་སྒྲོམ་གྱི་གཏེར་འདོན་པའི་དུས་ལ་སླེབས་
འདུག་པས། སང་ཉིན་ཤོག་ཟེར་ནས་ལོག་པའི་རྗེས་ལ་མནལ་
སད། །
དེ་ནས་དེའི་ནངས་པར་སྡེ་པ་ཡོན་མཆོད་ཀྱིས་ཐོག་དྲངས།
ཁྲ་པ་དཔོན་པོ་སྒྲོན་ལེགས་ ཕྱག་ཕྱིར་དྲུང་སྐོར། ཆུ་ཤུལ་རྟོགས་ལྡན།
ཟབ་ལུང་སྤྲུལ་སྐུ། རྟོགས་ལྡན་ཀུན་རིན་སོགས་བྱ་བྲལ་མང་པོ་དང་།
མི་དམང་ཀྱི་ཁྲོམ་དང་བཅས་ཏེ་མོན་མཁར་སྟེང་དུ་ཕེབས་ནས།
ཉི་མའི་དགུང་ལ་ཕ་ཝང་གཡུ་སྒྲོམ་གྱི་རྩར་བྱོན་ཏེ། ཕ་ཝང་
དེའི་འོག་ཏབྱི་ལ་ཐར་ཙམ་གྱི་བུག་པ་ཞིག་འདག་པ་ནས། དཀོན་
མཆོག་ལ་གསོལ་བ་བཏབ་སྟེ། ཨོ་རྒྱན་གྱིས་སྦས་ཚུལ་བདག་ལ་
85



སྨོན་ལམ་བཏབ་ཅིང་དབང་བའི་ཚུལ་ནས་བཤད་དེ། གཏེར་བདག་
ལ་གཏོར་མ་ཕུལ། བདེན་པ་བདར་ཨོ་རྒྱན་སྤྱི་བོར་བསྒོམས་ནས།
ལྕགས་ཀྱི་གཟོང་གཅིག་དང་རྡོ་རིལ་གཅིག་བསྣམས་ཏེ་བུག་པ་དེ་
ནས་ནང་དུ་འཛུལ་ནས། གཏེར་མཚན་འབུར་རེ་བ་ཞིག་འདུག་
པའི་སྟེང་དུ་གཟོང་ལན་གསུམ་རྒྱབ་པས་གཟོང་གི་སྐད་ཐག་ཐག་ཟེར་
བ་ཕྱི་ལ་ཡོད་པའི་མི་རྣམས་ཀྱིས་ཐོས་ཟེར་གཏེར་སྒོ་གོག་བྱུང་ནས།
ལག་པ་བཅུག་པས་ལ་སེའི་གའུ་སྟེང་ན་འཁོར་ལོའི་རྒྱ། འོག་
ན་པདྨའི་རྒྱུ། མདུན་ན་རྡོ་རྗེའི་རྒྱུ། ་གཡས་ན་ནོར་བུའི་རྒྱུ། །
རྒྱབ་ན་པདྨའི་རྒྱུ། གཡོན་ན་རྒྱ་གྲམ་རྒྱུ། རྒྱ་དྲུག་གིས་བསྡམས་
པའི་གའུ་གཅིག་བྱུང་ཞིང་།
གཏེར་ཚབ་འབྲུ་སྣ་ལྔ་། སྨན་སྣ་ལྔ་རྣམས་བཅུག་སྟེ། གཏེར་
སྒོ་སྔར་བཞིན་བཀག་ནས་བཞག་སྟེ་ཕྱིར་ཐོན་དུས། གཏེར་ཤུལ་
དུ་སུ་ཡང་མ་འགྲོ་གཉན་ཆ་ཡོང་བྱས་པས་མ་ཉན་པར། རྟོགས་
ལྡན་ཀུན་རིན། ཟབ་ལུང་སྤྲུལ་སྐུ། ནང་སོ་ཆོས་མཛད་རྣམས་ཀྱིས
མགོ་བརྫངས་པས།
རྟོགས་ལྡན་ཀུན་རིན་མཛེས་ཟིན། སྤྲུལ་སྐུའི་མིག་ལ་དེ་
，་86 ་་་



འཕྲལ་དུ་ལིང་ཐོག་གཉིས་རྒྱབ། ནང་སོ་ལ་ཤུ་བ་འཕྲལ་དུ་བྱུང་།
ཆུ་ཤུལ་རྟོགས་ལྡན་ངའི་རྗེས་ལ་ཐར་བསམས་པས་མགོ་ཡང་མ་ཤོང་
པར་ལུས།
གཏེར་བདག་གི་འཁུ་ལྡོག་གིས་མཛེས་ནད་ཚབས་ཆེན་དེ་འདྲ་
བས་ཟིན་རུང་འགྱོད་སེམས་མེད་པར་རྣམ་སྨིན་འཁོར་ཟེར་ནས་་་
པདྨ་གླིང་པ་ལ་མོས་པར་གྱུར།
དེ་ལྟར་རྗེ་བཙུན་མི་ལས་གཡག་རུའི་ནང་དུ་ཞུགས་པ་ན།
རས་ཆུང་པས་ཀྱང་ཞུགས་པར་བརྩམས་པས་མ་ཐར་པའི་དཔེ་བཞིན།
རིག་འཛིན་ཆེན་པོ་པདྨ་གླིང་པས་གཏེར་སྒོ་བྱི་ལ་ཐར་ཙམ་གྱི་བུག་་་་
པར་གཟོང་གཅིག་དང་རྡོ་རིལ་བསྣམས་ཏེ་མི་མང་གི་ཁྲོམ་ནས་ཞུགས་
ཏེ་གཏེར། རྒྱ་རིམ་པ་དྲུག་གིས་བསྡམས་པའི་ལ་སེའི་གའུ་བཞེས་
ཏེ་བྱོན་པའི་ཤུལ་དུ
་རས་ཆུང་པ་འདྲ་བའི་རྟོགས་ལྡན་ཀུན་རིན། ཟབ་ལུང་སྤྲུལ་
སྐུ། ནང་སོ་ཆོས་མཛད་རྣམས་ཀྱིས་མགོ་བརྫངས་པས་མ་ཤོང་པའི་
ཐོག་འཕྲལ་དུ་གསུམ་ག་ལ། མཛེ་དང་། ལིང་ཐོག་དང༌། ཤུ་
བ་བྱུང་བ་ནི་པདྨ་གླིང་པ་ཨོ་རྒྱན་གུ་རུ་རིན་པོ་ཆེའི་ཐུགས་སྲས་ཡིན་
81



པའི་རྟགས་མཚན་རེད། །
རྗེ་འབངས་ཉེར་ལྔ་ལས་ཨ་ཙརྱ་ཡེ་ཤེས་དབྱངས་ཀྱི་སྤྲུལ་སྐུ་
གཏེར་སྟོན་ངག་དབང་གྲགས་པའི་བཀའ་འབུམ་ནོར་བུའི་བང་མཛོད་
ཁ་པ་ལས། བདག་སྔགས་འཆང་ངག་དབང་གྲགས་པ་དཔལ་བཟང་
པོས་དབེན་གནས་བོད་མོ་རིན་ཆེན་དུ། རྒྱུད་འབུམ་ཕྲག་དྲུག་ཅུའི་
བཅུད་བསྡུས་པ། གསང་སྔགས་དགོངས་པ་ཀུན་འདུས་ཀྱི་ཉམས་
ལེན་ཨར་གཏད་མུན་ཁྲིད་བསྒོམ་པའི་དུས་སུ་ནུབ་གཅིག་གི་རྨི་ལམ་
ན་ནམ་མཁའི་དབྱིངས་ནས་སྒྲ་དིར་བ་གཅིག་བྱུང་བལྟས་པས།
ནམ་མཁའི་འོད་ཕུང་སྣ་ཚོགས་འཁྲིགས་པའི་དཀྱིལ་ན་རྒྱལ་སྲས་་་་
པདྨ་གླིང་པ་ཡིན་ཟེར་བའི་བླ་མ་སྐུ་ལ་ཟ་འོག་གི་བེར་དང་ཆོས་གོས་
དང་ཤམས་ཐབས་གསོལ་བ། དབུ་ལ་པད་ཞྭ་གསོལ་བ། ཕྱག་
གཡས་ཕྱག་མཛུབ་ནམ་མཁའ་ལ་འཕྱར་། གཡོན་པ་པོ་ཏི་་་་་
བསྣམས་པ། ཞལ་ནས་ཡེ་ཤེས་འོད་འཕྲོ་བ་གཅིག་འདུག བདག་
ཀྱང་བླ་མའི་དྲུང་དུ་སླེབ་ན་དགའ་བ་ལ་མཉམ་པའི་ཚེ། བླ་མའི་
ཞལ་ནས། བུ་མ་ཡེངས་ཤེས་པ་ཡར་ལ་ལྟོས། །སྣང་སྲིད་ཆོས་
སྐུའི་རོལ་པ་ལ།། མཐོ་དམན་ཡངས་དོག་ག་ལ་ཡོད།། ས་ལམ་
88



i
སྦྱངས་སྒྲོད་རྩི་མི་དགོས། བུ་ཁྱོད་རིག་པའི་རྩལ་བསྐྱེད་ལ།།
ཤེས་པ་ནམ་མཁའི་མཐོངས་སུ་འཕངས།། ཞེས་གསུངས་ཏེ་ཕྱག་
ནམ་མཁའ་ལ་དེངས་མཛད་པའི་ཚེ། བདག་ཀྱང་སྐད་ཅིག་གིས་བླ་
མའི་དྲུང་དུ་སླེབས་འདུག། ་ ་ །
དེ་ནས་རྒྱལ་སྲས་པདྨ་གླིང་པ་དང་མཉམ་དུ་ཟངས་མདོག་དཔལ་
རིར་སླེབས། ཕོ་བྲང་གི་ནང་ན་རིན་པོ་ཆེ་སྣ་ལྔ་ལས་གྲུབ་པའི་ཁྲི་
ཆེན་པོ་གཅིག་འདུག་ ཁྲི་དེའི་སྟེང་ན་ཨོ་རྒྱན་རྡོ་རྗེ་འཆང་གི་ཆ་
ལུགས་ཡེ་ཤེས་ལྔའི་འོད་ཟེར་འཕྲོ་བ་བཞུགས་འདུག དེའི་གཡས་
གྲལ་དུ་རྒྱ་གར་གྱི་རིག་འཛིན་དང་། བོད་ཀྱི་གྲུབ་ཆེན་རྣམས་ཡིན་
ཟེར་བ་རྣམས་རུས་རྒྱན་གྱིས་བརྒྱན་པ། ལ་ལ་དཀྱིལ་ཀྲུང་། ལ་
ལ་ཕྱེད་དཀྱིལ། ལ་ལ་གར་སྟབས། ཕྱག་རྣམས་ཀྱིས་ཌ་མ་རུ་དང་
དྲིལ་བུ་འཁྲོལ་བ། སྐུ་མདོག་སོ་སོ་ལ་ཡེ་ཤེས་ལྔའི་འོད་ཟེར་འཕྲོ་
བ་འདུག བདག་གི་བསམ་པ་ལ་དབང་དང་གདམས་པ་ཞུ་དགོས་
མཉམ་པའི་ཚེ།. པདྨ་གླིང་པའི་ཞལ་ནས། བུ་མ་ཡེངས་ཡིད་ཀྱི་
དབང་པོ་གཏོད།། གནས་འདི་འོག་མིན་བརྡལ་ཁྱབ་ཡིན།། ཕོ་
བྲང་འདི་མ་བཞེངས་ལྷུན་གྲུབ་ཡིན།། བླ་མ་ནི་གསང་འདུས་རྡོ་རྗེ་
89



:
འཆང་། འཁོར་འདི་རྣམས་རིག་འཛིན་རྒྱ་མཚོ་ཡིན།། གདོས་
བཅས་ཀྱི་དབང་ཡོན་འབུལ་མི་དགོས།། རང་བྱུང་རིག་པའི་མེ་ཏོག་
ཕུལ།། རྩེ་གཅིག་གུས་པས་གསོལ་བ་ཐོབ།། བླ་མས་དབང་བསྐུར་
གདམས་པ་སྟེ།། ཅེས་གསུངས་པ་དང་། བདག་གི་བསམ་པ་ལ་
སྔོན་གྱི་གཏེར་སྟོན་གོང་མ་རྣམས་ལ་ཡང་དབང་བསྐུར་གདམས་པ་་་
བཤད། ངོ་སྤྲོད་ ལུང་བསྟན་པའི་ཕྱག་སྲོལ་ཡོད་འདུག་པས་་་་
བདག་ལ་ཡང་ཨེ་ཡོང་ངམ་སྙམ་པའི་ཚེ། རྒྱལ་སྲས་པདྨ་གླིང་པས།
དབུས་ཀྱི་བླ་མ་ལ་འདི་སྐད་ཞུས་སོ། བདེ་གཤེགས་ཀུན་འདུས་རྡོ་
རྗེ་འཆང་།། རྗེ་བཙུན་པདྨ་ཐོད་ཕྲེང་རྩལ། དུས་གསུམ་ས་ལེར་
མཁྱེན་པའི་རྗེ།། སྐལ་ལྡན་རིགས་ཀྱི་བུ་འདི་ཉིད།། རྗེ་ཉིད་བོད་ །
དུ་བཞུགས་པའི་དུས། རྒྱལ་པོའི་མཆོད་གནས་མཛད་པ་ནི་དུས།།
རྒྱ་གར་རྒྱུད་ལུང་མན་ངག་རྣམས།། སྒྲ་སྒྱུར་ཡི་གེར་འབྲི་བའི་ཚེ།།
དག་པ་ཕུལ་དུ་ཕྱིན་པ་ཡི།། འཇམ་དབྱངས་ཡེ་ཤེས་དབྱངས་ཉིད་
ཡིན།། ཁོ་ཡི་སྐྱེ་བ་མང་བརྒྱུད་ནས།། མོན་ཡུལ་ས་མཐར་སྐྱེས་
པ་ཡིན།། ཁྱོད་ཀྱི་སྨོན་ལམ་མཐུ་བཙན་པས།། པད་གླིང་བདག་གི་
ཆོས་བདག་ཡིན།། གསང་སྔགས་བསྟན་པའི་བདག་པོ་ཡིན།།
，：
-
་་་



སྙིགས་མའི་དུས་ཀྱི་བསྟན་འཛིན་ཡིན།། འགྲོ་བ་མང་པོའི་སྡུག་བསྔལ་
སེལ།། སྐལ་ལྡན་ཐར་ལམ་བཀོད་དགོས་པས།། དབང་དང་གདམས་
པ་གནང་དུ་གསོལ། ཞེས་ཞུས་པས།
དབུས་ཀྱི་བླ་མའི་ཞལ་ནས། ཁོ་ཡིས་དབྱངས་ཀྱི་སྐྱེ་བ་ཡིན་
ན། གསང་སྔགས་ཀྱི་དབང་ལུང་མན་ངག་རྣམས་སྟེར་དགོས།
པདྨ་གླིང་པ་ཁྱོད་ཀྱིས་དབང་གི་སྟ་གོན་ཤོམས་ཤིག སྐལ་ལྡན་གྱི་བུ་
ལ་དབང་བསྐུར་བར་བྱའོ་གསུངས། པདྨ་གླིང་པའི་ཞལ་ནས།
རང་བྱུང་རིག་པའི་དཀྱིལ་འཁོར་ལ།། ཡེས་ཟང་ཐལ་ཐིག་ལེ་་་་་
བཀོད། ཕོ་བྲང་གཞལ་ཡས་ལྷུན་གྱིས་གྲུབ། ཚོན་གྱི་དཀྱིལ་
འཁོར་ང་མི་བྲི།། བུ་ཁྱོད་མདུན་གྱི་ནམ་མཁར་ལྟོས།། ཞེས་
གསུངས། བདག་གིས་བལྟས་པས། ལྷུན་གྲུབ་ཞི་ཁྲོའི་ལྷ་ཚོགས་
རྣམས་འོད་གསལ་ལྔ་ལྡན་ཚོམ་བུའི་དཀྱིལ་འཁོར་དུ་ཁྲ་ལམ་མེར་
འདུག་བདག་གི་བསམ་པ་ལ། ངེད་ཀྱིས་མི་ཡུལ་དུ་བྲིས་པའི་
དཀྱིལ་འཁོར་དང་མི་འདྲ་བ་འདུག འདི་ནི་ཡེས་རང་སྣང་གི་་་་
དཀྱིལ་འཁོར་ལྷུན་གྲུབ་ཏུ་འདུག ཨ་ལ་ལ་ཡ་མཚན། ད་དབང་
དང་གདམས་པ་ཞུ་དགོས་སྙམ་ནས། ཕྱག་འཚལ་ནས་གསོལ་བ་
，
91



བཏབ་པ། རྡོ་རྗེ་འཆང་གི་ངོ་བོ་ཉིད། རྗེ་བཙུན་པདྨ་ཐོད་ཕྲེང་
རྩལ། ཀ་དག་རང་བྱུང་ཕོ་བྲང་ནས།། ཐུགས་རྗེ་འོད་གསལ་སྒོ་
ཕྱེ་ལ།། བདག་ལ་དབང་སྐུར་གནང་དུ་གསོལ།། ཅེས་ཞུས་པས།
ཨུ་རྒྱན་གྱི་ཞལ་ནས། ཀྱེ་སྐལ་ལྡན་རིགས་ཀྱི་བུ་ཁྱོད་མ་
ཡེངས་པར་ཉོན་ཅིག རང་ཉིད་ཡེ་གདོད་མ་ནས་སངས་རྒྱས་ཡིན་
ཀྱང་། གཟུང་འཛིན་མ་རིག་འཁྲུལ་པས་བསྒྲིབས་ནས། ད་ལྟའི་
བར་དུ་ཡེས་རང་སྣང་གི་དཀྱིལ་འཁོར་ངོ་མ་འཕྲོད་པ་ཡིན། ད་
རིག་པ་རང་བྱུང་གི་ལྷ་ཚོགས་རྣམས་རང་ངོ་ཤེས་པར་གྱིས་ཤིག བུ་
གསུངས་ནས། བླ་མའི་མཛོད་སྤུ་ནས་འོད་ཟེར་དཀར་པོ་འཕྲོས་
ནས་དཔྲལ་བར་ཐིམ་པས། བླ་མའི་ཞལ་ནས། སངས་རྒྱས་
ཐམས་ཅད་ཀྱི་སྐུའི་དབང་བསྐུར་བ་ཡིན་ནོ།། ཁྱོད་ཀྱི་གཟུང་འཛིན་
ཞེན་པའི་ཕུང་པོ་རྣམས་རང་སར་དག་ནས་བདེ་གཤེགས་ཐམས་ཅད་
ཀྱི་སྐུ་དང་གཉིས་སུ་མེད་པའི་དབང་དམ་པ་ཐོབ་པ་ཡིན་ནོ།། བླ་
མའི་མགྲིན་པ་དང་ཐུགས་ཀ་ནས་འོད་ཟེར་དམར་པོ་དང་མཐིང་ག་
སྔར་ལྟར་འཕྲོས་ནས་མགྲིན་པ་དང་སྙིང་གར་ཕོག་པས། བླ་མའི་
ཞལ་ནས། སངས་རྒྱས་ཐམས་ཅད་ཀྱི་གསུང་དང་ཐུགས་གཉིས་
_92



སུ་མེད་པའི་དབང་སྐུར་བ་ཡིན་ནོ།། ཁྱོད་ཀྱི་སྙན་དང་མི་སྙན་་་་
འཛིན་པའི་ལོག་རྟོག་འཁྲུལ་པའི་བག་ཆགས་དང་། ཉོན་མོངས་
པ་དུག་ལྔ་དུག་གསུམ་གཟུང་འཛིན་ཨ་འཐས་སུ་འཛིན་པའི་འཁྲུལ་
པ་ཐམས་ཅད་རང་སར་དག་ནས། བདེ་གཤེགས་ཐམས་ཅད་ཀྱི་
གསུང་རྡོ་རྗེ། ཐུགས་རྡོ་རྗེ་དང་གཉིས་སུ་མེད་པའི་དབང་དམ་པ་
ཐོབ་པ་ཡིན་ནོ་གསུངས། ཡང་བླ་མའི་གནས་གསུམ་ནས་འོད་ཟེར་
སྔར་བཞིན་དུ་འཕྲོས་ནས་བདག་གི་གནས་གསུམ་དང་ལུས་སྤྱི་ཁྱབ་
དུ་ཐིམ་པས། བླ་མའི་ཞལ་ནས། སྐལ་ལྡན་རིགས་ཀྱི་བུ་དེ་ལྟར་
སྐུ་གསུང་ཐུགས་ཀྱི་འོད་ཟེར་ཁྱོད་ཀྱི་ལུས་ངག་ཡིད་གསུམ་ལ་ཕོག་པ་
ཙམ་གྱིས་བདེ་གཤེགས་ཐམས་ཅད་ཀྱི་སྐུ་གསུང་ཐུགས་ཡོན་ཏན་་་་་
ཕྲིས་དང་བཅས་པའི་དབང་སྐུར་བ་ཡིན་ནོ།། ཁྱོད་ཀྱི་ཉོན་མོངས་
བག་ཆགས་ཤེས་བྱའི་སྒྲིབ་པ་རྣམས་དག་ནས་བདེ་གཤེགས་ཐམས་
ཅད་ཀྱི་སྐུ་གསུང་ཐུགས་ཡོན་ཏན་ཕྲིས་མི་ཟད་པ་རྒྱན་གྱི་འཁོར་ལོ་
རྣམ་པ་ལྔ་བསྐོར་བའི་བདག་ཉིད་ཅན་དུ་གྱུར་པའི་དབང་དམ་པ་ཐོབ་
པ་ཡིན་ནོ།། སྐལ་ལྡན་རིགས་ཀྱི་བུ་དེ་ལྟར་དབང་བཞི་ཡོངས་་་་་
རྫོགས་བསྐུར་བ་ཙམ་གྱིས་སྐུ་བཞི་ལྷུན་གྲུབ་དུ་གྱུར་པའི་དབང་དམ་པ་
93



ཐོབ་པ་ཡིན་ནོ།།
ད་ནང་སྐྱེ་མེད་དོན་གྱི་དབང་རིག་ཐོག་ཏུ་བསྐུར་བ་ཡིན་པས་མ་
ཡེངས་པར་ཉོན་ཅིག ཁྱོད་ཀྱི་སེམས་ཉིད་ཀྱི་ངོ་བོ་གང་ལ་ཡང་མ་
རྟོག ཅི་ལ་ཡང་མ་འཛིན། འདི་ཡིན་འདི་མིན་ཁ་དོག་དང་གཟུང་
འཛིན་སྤྲོས་པའི་མཐའ་ཐམས་ཅད་དང་བྲལ་བ་འདི་ཉིད་ཀུན་ཏུ་་་་་
བཟང་པོའི་སྐུ་ཡིན་ནོ།། དེ་ལྟར་ངོ་འཕྲོད་པ་འདི་ནི་ཀུན་གཞི་རང་
སར་གྲོལ་བ་ཀུན་ཏུ་བཟང་པོ་རིག་པ་རྩལ་གྱི་དབང་ཐོབ་པ་ཡིན་ནོ།།
དེ་ལྟར་གསུངས་ནས་ལྷ་ཚོགས་ཐམས་ཅད་བླ་མའི་སྐུ་དང་གཉིས་སུ་
མེད་པར་ཐིམ་མོ།། དེ་ནས་བླ་མའི་ཕྱག་གཡས་རྡོ་རྗེ་ཐུགས་ཀར་
འཛིན། གཡོན་པ་དྲིལ་བུ་དཀུར་བརྟེན་ནས།, སྣང་སྲིད་ཆོས་
སྐུའི་རོལ་པ་ལ། འཁོར་འདས་གཉིས་སུ་མ་འཛིན་ཅིག། ཆོས་
སྐུ་སྤྲོས་དང་བྲལ་བ་ལ།། སྤྲོས་བཅས་མཚན་མས་མ་གཡེངས་ཤིག།
འོད་ལྔ་ཀུན་ལ་ཁྱབ་པ་ལ།། ཤེས་པ་ནང་དུ་མ་འཛིན་ཅིག། ལྷ་
ཚོགས་རང་ཉིད་ཡིན་པ་ལ། ཡི་དམ་ཕྱི་ནས་མ་བཙལ་ཅིག། • དེ་
ལྟར་རིག་པ་ངོ་འཕྲོད་ནས།། སྡིག་པ་ཐམས་ཅད་མ་སྦྱངས་དག།
དབང་རྣམས་ཐམས་ཅད་མ་བསྐུར་ཐོབ།། ལྷ་རྣམས་ཐམས་ཅད་མ་
94



བསྒྲུབས་གྲུབ།། ས་ལམ་ཐམས་ཅད་མ་སྦྱངས་བགྲོད། ཀ་དག་
རིག་པ་ཆོས་ཀྱི་སྐུ།། གདོད་མའི་དབྱིངས་སུ་ཐིམ་མོ་ཧོ།། ཞེས་
གསུངས་པའི་ཚེ་བདག་གི་སྒོ་གསུམ་ལ་བདེ་གསལ་མི་རྟོག་པའི་ཏིང་
ངེ་འཛིན་རྩོལ་མེད་དུ་ཤར་ནས། སེམས་ཉིད་སྤྲོས་པའི་མཐའ་
ཐམས་ཅད་དང་བྲལ་ཏེ་སངས་རྒྱས་འདི་རང་ཡིན་སྙམ་པ་བྱུང་།
དེ་ནས་ཨོ་རྒྱན་རིན་པོ་ཆེའི་ཞལ་ནས། སྐལ་ལྡན་རིགས་ཀྱི་བུ།
མ་འོངས་པའི་དུས་བསྐལ་པ་མང་པོ་འདས་པ་ན། པདྨ་གླིང་པ་འདི་
ཉིད་དེ་བཞིན་གཤེགས་པ་རིན་ཆེན་རྒྱལ་མཚན་ཞེས་བྱ་བར་སྐྱེ་བ་་་
བཞེས་པའི་དུས་སུ། ཁྱོད་ཀྱི་ཀྱང་སངས་རྒྱས་ཀྱི་བསྟན་པ་འཛིན་
སྐྱོང་སྤེལ་གསུམ་བྱེད་པའི་བྱང་ཆུབ་སེམས་དཔའ་གཅིག་ཏུ་སྐྱེ་རྒྱུ་ཡིན་
པས་ད་ལྟ་ཁྱེད་ལ་འབྲེལ་པ་སྣ་རེ་ཐོགས་པའི་སེམས་ཅན་ཐམས་ཅད་
ཀྱང་དེའི་དུས་སུ་མངོན་པར་རྫོགས་པར་སངས་རྒྱས་པ་ཡིན་ནོ།།
ཞེས་ལུང་བསྟན་དབུགས་དབྱུང་ངོ་།
དེར་བདག་གི་བསམ་པ་ལ་ཤ་ཁྲག་གི་ལུས་འདི་མ་སྤངས་ཀྱང་
པདྨ་འོད་ཀྱི་ཞལ་ཡས་ཁང་ལ་སླེབས། བླ་མ་རིག་འཛིན་གྱི་ཚོགས་
རྣམས་དང་མཇལ། ཐེག་པ་ཆེན་པོའི་དབང་དང་གདམས་པ་ནི་
་་95



ཐོབ། དཔའ་བོ་མཁའ་འགྲོའི་ཚོགས་དང་འདུ་ཚོགས་བྱ་རྒྱུ་ཡོད་ །
པའི་སྐབས་འདིར། ད་འཛམ་བུའི་གླིང་དུ་འགྲོ་དགོས་པའི་དོན་
མི་འདུག འདི་རུ་སྡོད་དམ་སྙམ་པའི་ཚེ། རྒྱལ་སྲས་པདྨ་གླིང་
པའི་ཞལ་ནས། བུ་ད་རུང་འདི་རུ་སྡོད་པའི་དུས་ལ་མ་བབས།
རང་གི་གནས་དང་བླ་མ་དྲན་པར་གྱིས་ཤིག མ་འོངས་པའི་དུས་
ལོ་དྲུག་ཅུ་འདས་ནས་འདི་རུ་ཤོག་ཅིག དེ་བར་དུ་སྒྲུབ་པ་ལ་
བརྩོན་པས་བསྟན་པ་དང་སེམས་ཅན་ལ་ཕན་པར་གྱིས་ཤིག་གསུངས།
དེ་ནས་རང་གི་གནས་དང་དྲུང་དྲུང་ཡིད་ལ་དྲན་པ་བྱུང་བས་བོད་མོ་་་
རིན་ཆེན་གྱི་སྒྲུབ་ཁང་གི་མལ་དུ་སླེབས་འདུག གཉིད་སད་ནས་རྨི་
ལམ་བྱུང་ཚུལ་རྣམས་ཡིད་ལ་བཀྲ་ལམ་མེར་འདུག་ ཤིང་མོ་ལུག་
གི་ལོ་ཡོས་ཀྱི་ཟླ་བའི་ཚེས་བརྒྱད་ལ་དབེན་པའི་གནས་མཆོག་བོད་མོ་
རིན་ཆེན་དུ་བྲིས་པའོ།། ཞེས་གསལ།
དེ་ལྟར་གུ་རུ་རིན་པོ་ཆེའི་སློབ་མ་ཨ་ཙརྱ་ཡེས་དབྱངས་ཀྱི་་་
སྤྲུལ་པ་གཏེར་སྟོན་ངག་དབང་གྲགས་པའི་རྨི་ལམ་དུ་པདྨ་གླིང་པས་་་་
ཟངས་མདོག་དཔལ་རིར་ཁྲིད་དེ་གུ་རུ་རིན་པོ་ཆེའི་དྲུང་ནས་དབང་
བསྐུར་ལུང་བསྟན་ཐོབ་ཚུལ་ལ་དཔག་ཀྱང་པདྨ་གླིང་པ་གཏེར་སྟོན་་་་
་96



རྣམས་ལས་གཏེར་སྟོན་རྒྱལ་པོ་ཡིན་པར་གྲུབ་བོ།། དེ་ནི་གཉིད་
ལམ་འཁྲུལ་པ་ཡིན་པས་བདེན་པར་མི་འཛིན་སྙམ་ན། སྐྱེས་ཆེན་
དམ་པ་རྣམས་ལ་གཉིད་ལམ་གྱི་སྣང་བ་དང་ད་ལྟའི་དངོས་ཀྱི་སྣང་བ་
གཉིས་བདེན་མི་བདེན་ཁྱད་པར་མེད་པ་ནི། ཏཱ་ར་ན་ཐའི་གསང་
བའི་རྣམ་ཐར་ ག་ དྲུག་གི་རྒྱབ་ནས། རྨི་ལམ་དང་ཉམས་སྣང་
འཁྲུལ་པའི་སྣང་བ་ཟར་ཟེར་ལ་ཡིད་བརྟན་མེད་མོད་ཀྱི། ད་ལྟའི་
དངོས་ཀྱི་སྣང་བ་དང་། རྨི་ལམ་གྱི་སྣང་བ་གཉིས་ཀྱང་ངེས་པར་ན་
བདེན་མི་བདེན་ལ་ཁྱད་མེད་པས། དངོས་ཀྱི་སྣང་བ་ལ་རྩིས་པོ་
ཆེར་བྱས་ཕྱིན། ཉམས་དང་རྨི་ལམ་ལ་ཡང་བརྙས་བཅོས་་་་
འཚལ་ལ། རྨི་ལམ་ལ་སྙིང་པོ་མེད་ཕྱིན། སད་དུས་ཀྱི་སྣང་བ་
རགས་པ་འདི་ལའང་ཨ་མ་འཐས་པ་ཞིག་གལ་ཆེ་བར་གདའ།
ཞེས་གསུངས་འདུག་པ་སྣང་། བརྙས་བཅོས་མི་འཚལ་ཞེས་པ་ནི་
རྩིས་ཁུངས་མེད་པ་མ་བྱས་པར་དངོས་ཀྱི་སྣང་བ་དང་འདྲ་བར་རྩིས་
པོ་ཆེར་བྱེད་དགོས་ཞེས་པ་དང་། སད་དུས་ཀྱི་སྣང་བ་རགས་པ་
འདི་ལའང་ཨ་མ་འཐས་པ་ཞིག་གལ་ཆེ་བར་གདའ་ཞེས་པ་ནི་མི་་་་
ལམ་གྱི་སྣང་བ་ལ་བདེན་པར་མ་འཛིན་ན་སད་པའི་སྣང་བ་ལའང་་་་་
EEE
97



བདེན་པར་མ་འཛིན་པ་གལ་ཆེ་བར་གདའ་ཞེས་ངེས་པར་ན་རྨི་ལམ་
དང་དངོས་སྣང་གཉིས་བདེན་མི་བདེན་ལ་ཁྱད་པར་མེད་ཅེས་ཐམས་
ཅད་མཁྱེན་པ་ཏཱ་ར་ནཱ་ཐས་གསུངས་པའི་ཕྱིར་རོ།། གུ་རུ་རིན་པོ་
ཆེའི་ཐུགས་སྲས་པདྨ་གླིང་པ་ལ་ཕ་ཨོ་རྒྱན་གུ་རུ་རིན་པོ་ཆེ་དང་ཡེ་
ཤེས་མཚོ་རྒྱལ་སོགས་མ་དང་མཁའ་འགྲོ་མ་རྣམས་ཀྱིས་ལུས་དང་
གྲིབ་བཞིན་དུ་འགྲོགས་ཏེ་པདྨ་གླིང་པའི་སྐུ་གསུང་ཐུགས་ཀྱི་མཛད་སྒོ་
རྣམས་ལ། དངོས་དང་། ཉམས་དང་། རྨི་ལམ་གང་རུང་ལ་
ལུང་བསྟན་དང་སྡོང་གྲོགས་མཛད་པ་རྣམས་གང་ལ་ཡང་བདེན་པ་་་་་
ཚད་མར་འཛིན་དགོས་པར་གྲུབ་པ་ཡིན་ནོ།།
དེ་ཡང་ཡིན་ཏེ་རྒྱུ་མཚན་ནི། རང་ཅག་ཐ་མལ་པའི་སེམས་
ཅན་བྱིས་པ་སོ་སོའི་སྐྱེ་བོའི་མཐོང་སྣང་སྤྱོད་ཡུལ་དང་། རིག་འཛིན་
བྱང་ཆུབ་སེམས་དཔའ་འཕགས་པའི་གང་ཟག་གི་གཟིགས་སྣང་སྤྱོད་
ཡུལ་གཏན་ནས་འདྲ་གི་མ་རེད། གང་ཟག་ལ་མི་རྟོན་ཆོས་ལ་
རྟོན།། ཚིག་ལ་མི་རྟོན་དོན་ལ་རྟོན། དྭང་ལ་མི་རྟོན་ངེས་དོན་ལ་
རྟོན། རྣམ་ཤེས་ལ་མི་རྟོན་ཡེ་ཤེས་ལ་རྟོན།། ཞེས་བཅོམ་ལྡན་
འདས་ཀྱི་ཆོས་ལུགས་ལ་རྟོན་པ་བཞི་ལ་རྟོན་དགོས་པ་ཡིན་ཞིང་།
་
:
༤
་



དེ་ཡང་རྒན་གཞོན་གྱི་བྱིས་པ། མཁས་བླུན་ཀྱི་བྱིས་པ། སྐྱེ་་་
འཕགས་ཀྱི་བྱིས་པ་ཞེས་ཡོད་པ་ལས། གཞོན་པ་དང༌། བླུན་པ་
དང་། སོ་སོའི་སྐྱེ་བོ་ལ་བྱིས་པ་ཟེར་གྱི་རེད། རྒན་པ་དང་།
མཁས་པ་དང་། སོ་སོའི་སྐྱེ་བོ་རྣམས་ལས། སྒྲིབ་པ་སྤངས་ཏེ་
བདེན་པ་མཐོང་བས་ས་དང་ལམ་གྱི་ཡོན་ཏན་ཐོབ་པས་གོང་དུ་ཁྱད་
པར་འཕགས་པས་འཕགས་པ་ཟེར། དེས་ན་རིག་འཛིན་བྱང་ཆུབ་
སེམས་དཔའ་རྣམས་ཀྱི་གཟིགས་སྣང་ནི་ཡེ་ཤེས་ཀྱིས་གཟིགས་པའི་
སྣང་ཚུལ་རེད། རྨི་ལམ་གྱི་སྣང་ཚུལ་ཡང་། སོ་སོའི་སྐྱེ་བོ་རྣམས་
ནི་ཉོན་མོངས་པ་དང་ཤེས་བྱའི་སྒྲིབ་པ་འཆིང་བ་དམ་ལྡན་ཉིང་འཁྲུལ་
གྱི་སྣང་ཚུལ་རྣམ་ཤེས་ལ་རྟོན་པ་དང་། རིག་འཛིན་བྱང་ཆུབ་སེམས་
དཔའ་རྣམས་ནི་སྒྲིབ་གཉིས་ཀྱི་དྲི་མ་དག་པའི་ཡེ་ཤེས་ཀྱིས་གཟིགས་
པའི་སྣང་ཚུལ་ཡིན་པས་རྣམ་ཤེས་ལ་མི་རྟོན་ཡེས་ལ་རྟོན་པ་ས་དང་
གནམ་གྱི་ཁྱད་པར་ཡོད་པ་ཡིན་པས། སངས་མ་རྒྱས་ཀྱི་བར་དུ་
རྨི་ལམ་གྱི་འཁྲུལ་སྣང་དང་སད་པའི་དུས་ཀྱི་དངོས་སྣང་གཉིས་ཀ་་་
འཁྲུལ་སྣང་ཡིན་པ་ལ་ཁྱད་མེད་པར་ཏཱ་ར་ནཱ་ཐས་ཀྱང་དེ་ལ་དགོངས་
པར་ངེས་སོ།།



ཇོ་ནང་རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་ཐས་ཀྱང་སྟག་
ལུང་ཞབས་དྲུང་རིན་པོ་ཆེའི་དྲུང་ནས་པདྨ་གླིང་པའི་ཆོས་ལུགས་་་་
རྣམས་གསན་ཚུལ་ནི། ཏཱ་ར་ནཱ་ཐའི་རྣམ་ཐར་སྤར་མ་བརྒྱ་ཉེར་
བརྒྱད་མདུན་ནས། དེ་ནས་ངེད་ཀྱིས་ལྷུན་གྲུབ་རྫོང་བརྒྱུད་སྟག་་་
ལུང་པའི་སྔར་འཁྱུད་ཀྱི་སྒྲིགས་བཀོད་དང་བཅས་སྟག་ལུང་དུ་སླེབས།
དེའི་གནངས་ཉིན་མཆོག་གི་སྤྲུལ་པ་ཞབས་དྲུང་རིན་པོ་ཆེ་དང་མཇལ།
ཟླ་བ་གཉིས་ཙམ་དབང་ལུང་ཁྲིད་སོགས་ཀྱི་ཆོས་རྣམས་མང་པོ་རང་
དགོས་ཕེབས་པ་ལྟར་སྔ་དྲོ་ཉི་མ་ཤར་ཙམ་ནས་ཉི་མ་ཕྱེད་ཡོལ་་་་
བར་ལ་ཅི་ནུས་ཅི་ལྕོགས་སུ་ཕུལ། ཞབས་དྲུང་དུའང་། བླ་མ་
གསང་འདུས་དང་ཐུགས་སྒྲུབ་དང་དྲག་དམར་པདྨ་གླིང་པའི་ལུགས་
སོགས་ཆོས་མང་རབ་ཞུས། ཞེས་གསུངས་འདུག
དེ་ལྟར་ན་སྟག་ལུང་ཞབས་དྲུང་རིན་པོ་ཆེ་ཞེས་ཡོངས་སུ་་་་་
གྲགས་པའི་སྐྱེས་ཆེན་དམ་པས་ཀྱང་པདྨ་གླིང་པའི་ཆོས་སྐོར་གསན་
འདུག་པ་དེ་ལས། ཏཱ་ར་ན་ཐ་ཐམས་ཅད་མཁྱེན་པར་ཡོངས་སུ་
གྲགས་པ་ཀུན་གྱིས་ཚད་མར་འཛིན་པའི་སྐྱེས་ཆེན་དམ་པས་པད་་་་
གླིང་པའི་ཆོས་ལུགས་གསན་པ་དེས་ཀྱང་པདྨ་གླིང་པ་ཟོག་པོ་མིན་་་་་
100



པར་སྤྲུལ་པའི་གཏེར་སྟོན་རྒྱལ་པོ་ཚད་མ་ཡིན་པར་གྲུབ་པ་ལགས་་་་
སོ།།
དེད་དཔོན་མཁས་པས་ནོར་བུ་རིན་པོ་ཆེ་མཆོག་གི་ནོར་ཉམས་
ཆོད་དེ་ལེན་ནས་བྱི་དོར་ལེགས་པར་བྱས་ཏེ་རྒྱལ་མཚན་གྱི་རྩེར་་་་་
མཆོད་པ་ལས། སྐྱེ་དགུའི་དབུལ་ཕོངས་ཀྱི་སྡུག་བསྔལ་སེལ་བའི་
ཡོན་ཏན་དང་ལྡན་པའི་ནོར་བུ་སྒོ་ངའི་དབྱིབས་ཅན་དེ་ལ་ཕྱོགས་བཞི་
མཚམས་བརྒྱད་སྟེང་དང་འོག་གི་ཕྱོགས་ཐམས་ཅད་ནས་གྲྭ་ཟུར་་་་་
བཙལ་བའི་ངལ་བ་བྱས་ཀྱང་གྲྭ་ཟུར་གཞི་ལ་མ་གྲུབ་པས་མ་རྙེད་པ་
དང་འདྲ་བར།
སྤྲུལ་པའི་གཏེར་ཆེན་རིག་འཛིན་པདྨ་གླིང་པ་སྐྱེ་བ་སྔ་མ་རྣམས་
སུ་སྦྱངས་པའི་ཡོན་ཏན་དང་ཨོ་རྒྱན་གུ་རུ་རིན་པོ་ཆེས་ཐུགས་ཀྱི་་་ ་
སྲས་སུ་དགོངས་ཏེ་ཆོས་དང་ནོར་གྱི་གཏེར་སྐལ་མང་པོ་སྩལ་ཏེ།
ཟངས་མདོག་དཔལ་རིའི་རིག་འཛིན་གྱི་གྲལ་ནས་ཐུགས་རྗེ་ཡས་་་་་
སྤྲུལ་གྱིས་བུམ་ཐང་དུ་འཁྲུངས་ནས་ཨོ་རྒྱན་གུ་རུ་རིན་པོ་ཆེའི་ལུང་་་་
བཞིན་གཏེར་བཞེས་ཏེ་འགྲོ་བའི་དོན་མཛད་པའི་སྐབས་དེར།
བླ་མ་ཤངས་པ་ནམ་མཁའི་མིང་ཅན་ཞིག་གིས་འགྲན་སེམས་
101



དང་ཕྲག་དོག་གིས་པདྨ་གླིང་པ་ཟོག་པོ་གཡོ་སྒྱུ་བསླུ་བྲིད་མཁན་ཡིན་་་་་
པར་ཕྱོགས་ཀུན་ཏུ་སྐུར་པ་བཏབ་པའི་ངལ་བ་ལ་འབད་ཀྱང་། པདྨ་
གླིང་པའི་སྐུ་གསུང་ཐུགས་ཡོན་ཏན་ཕྲིན་ལས་བཟང་འབྲེལ་འདི་སྐྱིད་
ཕྱི་སྐྱིད་དང་།
ངན་འབྲེལ་འཁོར་བ་མཐའ་ཅན་འབྲེལ་ཚད་དོན་ལྡན་་་་་་་
འབྲེལ་ཆེ་འཚེངས། ཆུང་འབྲེལ་ཆུང་འཚེངས་ཡིན་པས། སྐྱེ་
འགྲོ་རྣམས་ལ་གནས་སྐབས་མངོན་མཐོ་དང་། མཐར་ཐུག་ངེས་
ལེགས་འཕྲལ་དང་ཡུན་གྱི་ཕན་པ་དང་བདེ་བ་སྟེར་བའི་ཡིད་བཞིན་གྱི་
ནོར་བུ་སྒོ་ངའི་དབྱིབས་དེ་ལ།
མཁས་བཙུན་བཟང་གསུམ་གྱི་ཡོན་ཏན་མངའ་བའི་བླ་མ་་་་་
སྤྲུལ་སྐུ་གཏེར་སྟོན་རིག་འཛིན་གྲུབ་ཐོབ་སྐྱེས་ཆེན་དམ་པ་རྣམས་དང་
། སྲིད་ན་སྡེ་བཞིའི་དཔལ་གྱི་མངོན་པར་མཐོ་བའི་མི་ཆེན་ཀུན་
གྱིས་གཡོ་སྒྱུ་དང་ཟོལ་ཟོག་གི་གྲུ་ཟུར་ཇི་ཙམ་བཙལ་ཀྱང་མ་རྙེད་པར་
ཡིད་ཆེས་ངེས་པ་ཐོབ་སྟེ་སྤྱི་བོའི་གཙུག་ཏུ་བཀུར་ཞིང་སྨིན་བྱེད་ཀྱི་་་་་
དབང་དང༌། གྲོལ་བྱེད་ཁྲིད་ཀྱི་གདམས་པ་ནོས་ཏེ་བསྙེན་ཅིང་སྒྲུབ་
པས་རྒྱུད་ལ་གྲུབ་པའི་རྟགས་མཚན་བཟང་པོ་དང་ས་ལམ་གྱི་རྟོགས་
102



པ་མངོན་དུ་གྱུར་ཏེ་མཆོག་དང་ཐུན་མོང་གི་དངོས་གྲུབ་བརྙེས་པ།
གྲུབ་མཐའ་མི་གཅིག་པའི་སྐྱེས་བུ་དམ་པ་མང་དུ་བྱོན་པ་རྣམས་དང་།
དཀར་ཕྱོགས་སྐྱོང་བའི་ལྷ་རྣམས་ཀྱིས་པདྨ་གླིང་པ་ལ་སྤྲུལ་པའི་གཏེར་
ཆེན་རིག་འཛིན་པདྨ་གླིང་པ་ཞེས་སྙན་པའི་གྲགས་པ་ས་སྟེང་ཉི་འོག་་་་
གི་ཕྱོགས་ཐམས་ཅད་དུ་གྲགས་པ་རང་བཞིན་གྱིས་བྱུང་བ་ནི་ཉི་མ་་་་་
ཤར་བ་ལག་མཐིལ་གྱིས་བཀབ་མ་ཚུགས་པ་རེད། ་
པདྨ་གླིང་པའི་རང་བཞིན་གཤིས་ལུགས་གཡས་སུ་འཁྱིལ་་་་་
བའི་དུང་དཀར་པོ་སེར་པོར་མཐོང་བ་རྣམས་སོ་སོའི་རྒྱུད་ལ་ལོག་་་་
རྟོག་མཁྲིས་པའི་ནད་ཀྱི་སྐྱོན་ཞུགས་པས་མཐོང་བ་ནི་ཁག་མེད།
ལོག་རྟོག་མཁྲིས་པའི་ནད་ཀྱི་སྐྱོན་ནམ་ཞིག་དག་པའི་སྐབས་དཀར་
པོར་མཐོང་གི་རེད། སོ་སོའི་བཞིན་གྱི་རྣམ་པ་བཟང་ངན་ཇི་ལྟར་
ཡིན་པ་མེ་ལོང་ནང་དུ་དེ་ག་རང་མཐོང་གི་ཡོད་པ་རེད།
པདྨ་གླིང་པའི་ཡི་གེ་དག་མ་དག་དང་ལོ་དང་ཟླ་བ་སྔ་ཕྱི་ངེས་
མེད་ཀྱི་སྐོར་དོགས་སེལ།, པདྨ་གླིང་པས་སྐུ་ཚེ་འདི་ལ་མིའི་བླ་མ་
དང་སློབ་དཔོན་མ་བསྟེན་ཞིང་། ཡི་གེ་འབྲི་ཀློག་ཙམ་གྱི་སློབ་གཉེར་
ཡང་མ་བྱས་པ་ཡིན་པས། གཏེར་ཆོས་དང་བརྩམས་ཆོས་ལ་
103



སྡེབ་དག་མ་དག་ཇི་ལྟར་ཡོད་རུང་། བཅོམ་ལྡན་འདས་ཉིད་ཀྱིས།
ལེགས་པའི་སྐར་མ་ལ། ཚིག་ལ་མཁས་པ་མཁས་པ་མ་ཡིན་ཏེ།
མི་གཡོ་དོན་ལ་མཁས་ན་མཁས་པ་ཡིན། ཞེས་གསུངས་པ་རེད།
བརྗོད་བྱའི་དོན་སངས་རྒྱས་ཀྱི་གོ་འཕང་དམ་པ་མཆོག་དེ་ཉིད་ཐོབ་་་
བྱེད་ཀྱི་ལམ་ལྟ་བ་ཡང་དག་པ་རྟོགས་ཤིང་གོམས་པ་ལས་ཐོབ་རྒྱུ་ཡིན་
ཞིང་། པདྨ་གླིང་པའི་གཏེར་ཆོས་དང་བརྩམས་ཆོས་དེ་རྣམས་ཀྱིས་
ལྟ་བ་ཡང་དག་པ་ནོར་བ་དང་འཁྲུལ་བ་མེད་པ་ལེགས་པར་སྟོན་པ་
ཡིན་པས་ན། ནང་པ་སངས་རྒྱས་པའི་ཆོས་ལུགས་ལ་ཚིག་ལ་མི་
རྟོན་དོན་ལ་རྟོན་པ་ཡིན་པའི་རྒྱུ་མཚན་གྱིས། རྒྱལ་བ་གོང་ས་ཐམས་
ཅད་མཁྱེན་པ་བློ་བཟང་རྒྱ་མཚོ་སོགས་མཁས་ཤིང་གྲུབ་པ་བརྙེས་པ་
ཀུན་གྱིས། པདྨ་གླིང་པའི་གཏེར་ཆོས་རྣམས་ཡང་དག་པ་ཚད་མར་
འཛིན་པའི་དོན་དེ་ཡིན། གཞན་དུ་ཡི་གེ་སྡེབ་སྦྱོར་དག་ཅིང་ཚིག་
སྙན་ངག་གི་རྒྱན་ཉམས་འགྱུར་ཕུན་སུམ་ཚོགས་པ་ཇི་ལྟར་ཡོད་རུང་།
བརྗོད་བྱའི་དོན་ལྟ་བ་ནོར་འཁྲུལ་མེད་པ་ཡང་དག་པ་མ་སྟོན་ན།
ཚིག་ལ་མི་རྟོན་དོན་ལ་རྟོན་པའི་རྒྱུ་མཚན་གྱིས། དེ་ལྟ་བུའི་་་་་
བརྩམས་ཆོས་དེ་ནི་ཚིག་ལེགས་ལེགས་སྙན་སྙན་ཇི་ལྟར་ཡོད་ཀྱང་་་་
104



T
མཁས་པ་དང་གྲུབ་པ་རྣམས་ཀྱིས་ཚད་མར་མི་འཛིན་ཅིང་ངན་་་་་་་
སྐྱགས་དང་འཕོངས་ཕྱིས་པའི་རྡོ་བཞིན་དོར་བྱ་ཡིན་ནོ། །
པདྨ་གླིང་པའི་སྣང་ཚུལ་གྱི་མཛད་པ་ཕྲིན་ལས་ལོ་དང་ཟླ་བ་སྔ་ཕྱི་
བར་གསུམ་ངེས་པ་མེད་པའི་རྒྱུ་མཚན་ནི། སྤྱིར་ནང་པ་སངས་
རྒྱས་པའི་ཆོས་ལུགས་ལ་ཚིག་ལ་མི་རྟོན་དོན་ལ་རྟོན་ཞེས། དོན་
ལ་རྟོན་པའི་ཆ་ནས་ལོ་དང་ཟླ་བ་ཚེས་གྲངས་ལ་སོགས་པ་དུས་སྔ་ཕྱི་
བར་གསུམ་མཐའ་གཅིག་ཏུ་གོ་རིམ་བསྒྲིག་པ་མི་མཛད་པ་དང་།
ཁྱད་པར་གྲུབ་ཐོབ་དང་རྣལ་འབྱོར་པ་རྣམས་ཐ་སྙད་ཀུན་རྫོབ་ཀྱི་་་་་
འཁྲུལ་པ་ཞིག་པས་གང་ལ་ཡང་མཚན་མར་འཛིན་པ་དང་། བདེན་
པར་འཛིན་པ་གཟུང་འཛིན་གྱི་རྟོག་ཚོགས་ཐམས་ཅད་ཐད་ཀར་ཐུག་
འཕྲད་ཤར་གྲོལ་ཆུ་ལ་རི་མོ་བྲིས་པ་ལྟར་རང་གྲོལ་རྗེས་མེད་དུ་སོང་
བས། སྣང་བ་གང་ཤར་ཆོས་ཉིད་ཀྱི་ཡོ་ལང་རང་སྣང་རིས་མེད་དུ་
གྱུར་པས་རྟོགས་པ་མཐོན་པོར་གྱུར་པ་པདྨ་གླིང་པ་སོགས་ལ་ལོ་ཟླ་་་
ཚེས་གྲངས་དུས་སྔ་ཕྱི་བར་གསུམ་ཀུན་རྫོབ་འཁྲུལ་པའི་སྣང་བ་ཨ་་་
འཐས་སུ་འཛིན་པའི་ཀུན་རྟོག་དང་བྲལ་བའི་རྟགས་མཚན་ཡང་དག་
པ་ཡིན་པས། དེ་ལྟ་བུའི་གནད་གོ་ན་ངོ་མཚར་ཞིང་ཡ་མཚན་་་་
105



E
པར་རིགས་ཀྱི་རང་ཅག་སོ་སྐྱེ་འཇིག་རྟེན་ཕལ་པའི་བྱ་བྱེད་ཀྱི་ཐ་སྙད་
དམ་པ་གོང་མ་གྲུབ་པ་ཐོབ་པའི་འཕགས་པ་རྣམས་ལ་འགེབ་རུང་བ་
མ་ཡིན་ནོ། །
གཏེར་སྟོན་པདྨ་གླིང་པ་གཏེར་སྟོན་རྒྱལ་པོ་ལྔ་ལས་གཏེར་སྟོན་
རྒྱལ་པོ་བཞི་པ་ཡིན་པར་ཆ་འཇོག་མཁན་ནི་ཚད་ཐུབ་ཀྱི་སྐྱེས་བུ་་་་
དོམ་པ་གཉིས་ཀྱིས་ཆ་བཞག་པ་རེད། དང་པོ་ནི་དུས་རབས་བཅུ་
བདུན་པའི་ནང་གྲུབ་པའི་མཐའ་བཀའ་རྒྱུད། རྙིང་མ། ས་སྐྱ་བ་
རྣམས་ལྟ་ཞོག བཀའ་གདམས་གསར་མ་ཞྭ་སེར་ཅོད་པན་འཆང་
བ་དགེ་ལུགས་ཕྱོགས་ཀྱི་སྐྱེ་ཆེན་དམ་པ་མཁས་བཙུན་བཟང་གསུམ།
མཁྱེན་བརྩེ་ནུས་གསུམ། འཆད་རྩོད་རྩོམ་གསུམ་དམ་པའི་ངང་
ཚུལ་དགུ་ཡིས་ཕྱུག་པ་གདུལ་བྱ་ཕྲིན་ལས་རྒྱ་མཚོའི་གོས་ཅན་དུ་ཁྱབ་
པའི་རྒྱལ་བ་གཉིས་པ་ཙོང་ཁ་པ་བློ་བཟང་གྲགས་པའི་དཔལ་གྱི་ལུང་
རྟོགས་ཀྱི་བསྟན་པའི་རིང་ལུགས་འཛིན་པ་ཞྭ་སེར་བསྟན་པའི་གཙུག་
ཅན་བོད་གངས་ཅན་ལྗོངས་ཡོངས་ཀྱི་ཆོས་སྲིད་ཀྱི་འཁོར་ལོས་སྒྱུར་
བ་ཆེན་པོ་སྐྱབས་མགོན་རྒྱལ་དབང་ཐམས་ཅད་མཁྱེན་པ་ལྔ་པ་བློ་་་་
བཟང་རྒྱ་མཚོའི་གསན་ཡིག། ཟབ་པ་དང་རྒྱ་ཆེ་བའི་དམ་པའི་་་
106



ཆོས་ཀྱི་ཐོབ་ཡིག་གངྒའི་ཆུ་རྒྱུན་པོད་(ག་)པའི་ཉིས་བརྒྱ་དོན་དགུའི་
མདུན་ལས། ཨོ་རྒྱན་དུས་གསུམ་མཁྱེན་པས། གཏེར་སྟོན་ཆེན་
པོ་ལྔ་ལ་བྲན་བརྒྱས་བསྐོར༔ ཞེས་གསུངས་པའི་ལྔ་ནི་གཏེར་ཁ་གོང་
མ་ཉང་ཉི་མའི་འོད་ཟེར འོག་མ་གུ་རུ་ཆོས་དབང་གཉིས། རྡོ་
རྗེ་གླིང་པ། པདྨ་གླིང་པ། མདོ་སྔགས་གླིང་པ་རྣམས་ཡིན་པར་སྤྱི་
བྱེ་བྲག་གི་ལུང་བསྟན་མང་པོ་ནས་བཤད།
ཅེས་ཐམས་ཅད་མཁྱེན་པ་ལྔ་པ་ཆེན་པོ་རང་ཉིད་ཀྱི་ལྗགས་
རྩོམ་གསན་ཡིག་(ག་)པ་ལས་གསལ་བ་དང་། ཐམས་ཅད་མཁྱེན་
པ་ལྔ་པ་ཆེན་པོས་པདྨ་གླིང་པའི་ཟབ་གཏེར་གྱི་ཆོས་རྣམས། མངོན་
སུམ། རྗེས་དཔག་ལུང་ཚད་མ་གསུམ་གྱིས་ལེགས་པར་དཔྱད་་་་་ །
པའི་མཐར་གསན་ཚུལ་ནི།
གསན་ཡིག་ ང་ པའི་འགོ་ནས། དེ་ཡང་མ་ཎི་དགོན་པར་
སྤྲུལ་སྐུ་པདྨ་གླིང་པ་ལ་ཨོ་རྒྱན་ཆེན་པོས་དངོས་སུ་ཁ་བྱང་སྩལ་བར་
བརྟེན་གསོལ་འདེབས་ལས། དུས་བཟང་ཁྱད་འཕགས་ཟླ་བ་ཉ་ཡི་
ནུབ།། ཟབ་དགུའི་གཏེར་གནས་སྣ་རིང་བྲག་ལོགས་ནས།། རྫོགས་
ཆེན་བླ་མེད་ཨ་ཏི་ཀློང་གསལ་སྐོར། ཀུན་བཟང་ཐུགས་བཅུད་གསང་
107་



བའི་ཡང་བཅུད་རྙེད།། ཅེས་པ་ལྟར་ཟབ་གཏེར་གྱི་ཐོག་མར་བུམ་
ཐང་ཕྱལ་གྱི་མདའ་སྟང་ཆུ་རྒྱ་མདུད་འཁྱིལ་བའི་ས་སེང་གེ་སྣ་རིང་་་་
བྲག་གམ་མེ་འབར་མཚོར་གྲགས་པའི་གཏེར་གནས་ནས་སྤྱན་དྲངས་
པའི་ཟབ་གཏེར་ཀུན་ཏུ་བཟང་མོ་ཀློང་གསལ་གསང་བ་སྙིང་བཅུད་ཀྱི་་
རྒྱུད་ལ་བརྟེན་ནས་སློབ་དཔོན་ཆེན་པོས་ཕྱོགས་གཅིག་ཏུ་བསྡེབས་་་་
པའི་ཀློང་གསལ་གྱི་སྐོར་ལ། རས་བྲིས་ཀྱི་དཀྱིལ་འཁོར་དུ་དབང་
བཞི་སྤྱི་ཆིངས་ཁྱུང་ཆེན་ལྡིང་བ་ནས་རྣམ་འཇོམས་ཀྱི་ཁྲུས་དབང་།
རྟ་མགྲིན་གྱི་གཏོར་དབང་། སོ་ཤིང་། དཔུང་སྐུད། ཀུ་ཤ་དང་བཅས་
པའི་སྟ་གོན་སྔོན་དུ་འགྲོ་བའི་ཐམས་ཅད་ཞི་བར་བྱེད་པའི་དབང་ངམ་
ཐེག་མཆོག་རིན་པོ་ཆེ་ཞེས་ཞི་བའི་དབང་ཆོག་གི་སྟེང་ནས་ཕྱི་སྤྲོས་་་་
བཅས་བུམ་པའི་དབང་ལ། སྔོན་འགྲོ་ལེའུ་བརྒྱད་པ་ལྟར་དཀྱིལ་
འཁོར་དུ་ཞུགས་ཏེ། སོགས་ཀློང་གསལ་གྱི་སྐོར་དབང་ལུང་གསན་
པ་ལྡེབ་གྲངས་བརྒྱད་མདུན་གྱི་བར་གསལ་བ་དང་།
གཏེར་གནས་ལྷོ་བྲག་སྨན་མདོ་སེང་གེའི་གདོང་འདྲ་བའི་བྲག་
ནས་སྤྱན་དྲངས་པའི་བླ་མ་ནོར་བུ་རྒྱ་མཚོའི་ཆོས་སྐོར་སྟ་གོན་དངོས་
གཞི་བཅས། ཞེ་སྡང་གི་གཉེན་པོ་སྒྱུ་ལུས་བར་དོའི་ཁྲིད། ང་རྒྱལ་
108



གྱི་གཉེན་པོ་མཉམ་ཉིད་ཕྱག་ཆེན། འདོད་ཆགས་ཀྱི་གཉེན་པོ་་་
ཐབས་ལམ་གཏམ་མོ། ཕྲག་དོག་གི་གཉེན་པོ་བོགས་འདོན་སྤྱོད་
པའི་ཁྲིད། གཏི་མུག་གི་གཉེན་པོ་རྨི་ལམ་འོད་གསལ་གྱི་ཁྲིད་་་་་་
སོགས་དང་། བླ་མ་མཚན་བརྒྱད་ཀྱི་སྒྲུབ་ཐབས་མཆོག་གི་དངོས་
གྲུབ་གཙོ་བོར་སྟོན་པ་པདྨ་འབྱུང་གནས། ཡོན་ཏན་སྣ་ཚོགས་གཙོ་
བོར་སྟོན་པ་པདྨ་སམ་བྷ། ཤེས་རབ་བློ་གྲོས་གཙོ་བོར་སྟོན་པ་བློ་
ལྡན་མཆོག་སྲེད། འགྲོ་བ་དབང་སྡུད་གཙོ་བོར་སྟོན་པ་པདྨ་རྒྱལ་པོ།
འགྲོ་བ་འདུལ་བྱེད་གཙོ་བོར་སྟོན་པ་ཉི་མ་འོད་ཟེར། ལོག་འདྲེན་
འདུལ་བྱེད་གཙོ་བོར་སྟོན་པ་ཤཱཀྱ་སེང་གེ། མུ་སྟེགས་འདུལ་བྱེད་
གཙོ་བོར་སྟོན་པ་སེང་གེ་སྒྲ་སྒྲོག དགྲ་བགེགས་ཚར་གཅོད་གཙོ་བོར་
སྟོན་པ་རྡོ་རྗེ་གྲོ་ལོད་ཀྱི་སྒྲུབ་པ་དང༌། དུག་ལྔ་རང་སར་གྲོལ་ནས་
ཡེས་ལྔའི་དོན་རྟོགས་ཤིང་སྐུ་ལྔའི་འབྲས་བུ་ཐོབ་བྱེད་ཐོད་ཕྲེང་རིགས་
ལྔའི་སྒྲུབ་ཐབས་རྟགས་རིམ་དང་བཅས་པ་སོགས།
མདོར་ན་གོང་ས་སྐྱབས་མགོན་ཐམས་ཅད་མཁྱེན་པ་ལྔ་པ་བློ་
བཟང་རྒྱ་མཚོ་ནི་འཕགས་པ་སྤྱན་རས་གཟིགས་མིའི་གཟུགས་སུ་བྱོན་
པ་ཐམས་ཅད་གཟིགས་ཤིང་ཐམས་ཅད་མཁྱེན་པ་ཞྭ་སེར་བསྟན་པའི་
109



གཙུག་རྒྱན་དེ་ཡིས། པདྨ་གླིང་པ་སྤྲུལ་པའི་གཏེར་སྟོན་རྒྱལ་པོ་ལྔའི་
གྲས་ལས་བཞི་པར་གསལ་བར་གསུངས་པ་དང་། པདྨ་གླིང་པའི
གཏེར་ཆོས་རྣམས་ཟབ་ཅིང་ཁྱད་པར་འཕགས་པར་གཟིགས་ཏེ་དབང་
ལུང་ཁྲིད་གསུམ་ཡོངས་སུ་རྫོགས་པར་ལོ་ཆེན་བེ་རོ་ཙཱ་ནའི་རྣམ་་་་
འཕྲུལ་ཆོས་རྒྱལ་གཏེར་བདག་གླིང་པ་ལས་ལེགས་པར་གསན་འདུག་
པ་ནི། རྒྱལ་དབང་ལྔ་པ་ཉིད་ཀྱི་ལྗགས་རྩོམ་གསན་ཡིག་གངྒཱའི་ཆུ་
རྒྱུན་གླེགས་བམ་(ང་)པའི་འགོ་ནས་ལྡེབ་གྲངས་ཞེ་གསུམ་རྒྱབ་ཀྱི་
བར་པདྨ་གླིང་པའི་གཏེར་ཆོས་རྒྱས་པར་གསན་པ་གསལ་བ་ལས་་་་་
པདྨ་གླིང་པ་སྤྲུལ་པའི་གཏེར་ཆེན་ཚད་མ་ཡིན་པར་གྲུབ་པ་དང་།
དེ་བཞིན་གཉིས་པ་ནི། དུས་རབས་བཅུ་དགུ་པའི་ནང་རིན་
ཆེན་གཏེར་མཛོད་གཏེར་བརྒྱའི་རྣམ་ཐར་ཞེ་བདུན་གྱི་རྒྱབ་ནས།
ཨོ་རྒྱན་ཆེན་པོས། ་ གཏེར་སྟོན་རྒྱལ་པོ་ལྔ་ལ་བྲན་བརྒྱས་བསྐོར༔
ཞེས་ལུང་བསྟན་པའི་གཏེར་སྟོན་རྒྱལ་པོ་ལྔ་དང་མཆོག་གི་སྤྲུལ་སྐུ་
རྣམ་གསུམ་ཞེས་གསུངས་པ་དང་། ཡང་ལྡེབ་བྱ་ལྔའི་རྒྱབ་ནས།
འགོས་ཀྱི་ཕག་རིར་གནས་གཞི་རྫོང་ལ་འགེབ༔ ལ་སྟོད་སྟག་གྲུར་
དུག་གི་ཚོང་དུས་འོང་༔ མེ་འབར་མཚོ་ལ་སྦས་པའི་གཏེར་ཁ་འདི༔
110



མི་བཞག་འདོན་པའི་རྟགས་དེ་བསྟན་ནས་འབྱུང༔ ཨོ་རྒྱན་པདྨ་
གླིང་པ་ཞེས་བྱ་འབྱུང་༔ ཞེས་པའི་གཏེར་སྟོན་རྒྱལ་པོ་ལྔའི་བཞི་པར་
བསྔགས་པ་ཨོ་རྒྱན་པདྨ་གླིང་པ་ནི། མངའ་བདག་གི་སྲས་མོ་ལྷ་
ལྕམ་པདྨ་གསལ་གྱི་དག་པའི་སྐྱེ་བ་ལྔའི་མཐའ་མ་མོན་བུམ་ཐང་དུ་
མྱོས་ཀྱི་རིགས་ལས་ཡབ་དོན་གྲུབ་བཟང་པོ། སོགས་གསལ་བར་
གསུངས་པས་བསྐྱར་ཟློས་མ་དགོས། སངས་རྒྱས་གཉིས་པ་པདྨ་
འབྱུང་གནས་ཀྱི་ལུང་དང་མཐུན་པར འཇམ་མགོན་བློ་གྲོས་་་་་
མཐའ་ཡས་སམ་ཀོང་སྤྲུལ་ཡོན་ཏན་རྒྱ་མཚོ་ཞུ་བ་དེ་རེད།
འཇམ་མགོན་བློ་གྲོས་མཐའ་ཡས་ཞུ་བ་དེ་ནི་ངེས་པའི་དོན་དུ་
སྤངས་རྟོགས་ཡོན་ཏན་མཐར་ཕྱིན་ཏེ་རྣམ་པར་སྣང་མཛད་དུ་སངས་
རྒྱས་པ་བསྐལ་པ་བཟང་པོའི་སངས་རྒྱས་སྟོང་གི་གཅུང་། སངས་་་་
རྒྱས་མོས་པ་སྣང་མཛད་ཞུ་བ་དེ་ཉིད་རྣམ་འདྲེན་བཞི་པ་ཤཀྱ་ཐུབ་་་་
པའི་སྐབས་སུ་བཅོམ་ལྡན་འདས་ཀྱི་གཅུང་ཀུན་དགའ་བོར་སྤྲུལ་ཏེ་་་་
བྱོན་པ་རེད།
རྒྱལ་པོ་ཁྲི་སྲོང་ལྡེའུ་བཙན་དང་གུ་རུ་རིན་པོ་ཆེ་པདྨ་འབྱུང་
གནས་ཀྱིས་བོད་གངས་ཅན་ལྗོངས་སུ་སངས་རྒྱས་ཀྱི་བསྟན་པ་་་་་་་
111



བཙུགས་པའི་སྐབས་སུ། ཀུན་དགའ་བོ་དེ་ཉིད་དག་པའི་ཞིང་ཁམས་
ནས་ཐུགས་རྗེ་ཡས་སྤྲུལ་གྱིས་བེ་རོ་ཙ་ནར་སྤྲུལ་ཏེ་བྱོན་པ་རེད། །
བེ་རོ་ཙ་ན་དེ་ནི་རྔོག་ལོ་ཙ་བ་ཆེན་པོ་བློ་ལྡན་ཤེས་རབ་ཀྱིས་
ཀྱང་། བེ་རོ་ཙ་ན་ནམ་མཁའི་མཐའ་དང་མཉམ། ། སྐ་ཅོག་རྣམ་
གཉིས་ཉི་ཟླ་ཟུང་གཅིག་འདྲ།། རིན་ཆེན་བཟང་པོ་ཐོ་རེངས་སྐར་
ཆེན་ཙམ།། ཁོ་བོ་ཡང་ནི་སྲིན་བུ་མེ་ཁྱེར་འདྲ།། ཞེས་བེ་རོ་ཙ་
ནའི་མཁྱེན་རབ་ལ་ལྟོས་ན། བློ་ལྡན་ཤེས་རབ་རང་ཉིད་ཀྱི་མཁྱེན་
རབ་སྲིན་བུ་མེ་ཁྱེར་གྱི་སྣང་བ་དང་མཚུངས་པར་གཟིགས་ཏེ་བསྔགས་
པའི་ཡུལ་དུ་གྱུར་པ་དེ་རེད། །
དེའི་རྗེས་སུ་རས་ཆུང་རྡོ་རྗེ་གྲགས་པ། གཏེར་ཆེན་རྡོ་རྗེ་གླིང་
པ། ཆོས་རྒྱལ་གཏེར་བདག་གླིང་པ། དེའི་རྗེས་སུ་འཇམ་མགོན་
བློ་གྲོས་མཐའ་ཡས་སུ་སྤྲུལ་ཏེ་བྱོན་པ་རེད།།
འཇམ་མགོན་བློ་གྲོས་མཐའ་ཡས་ནི་སྙིགས་མའི་དུས་འདིར་
རྒྱལ་བ་ཉིད་ཀྱིས་ལུང་བསྟན་པའི་སྐྱེས་བུ་དམ་པ། སྔར་བོད་གངས་
ཅན་གྱི་ལྗོངས་སུ་གསར་རྙིང་གི་མཁས་ཤིང་གྲུབ་པ་བརྙེས་པ་མང་དུ་་་
བྱོན་ཀྱང་གྲུབ་མཐའ་སོ་སོས་ཕྱོགས་རེ་བའི་བསྟན་བཅོས་བརྩམས་པ་
112



-，
ལས། མདོ་སྔགས་རིག་གནས་དང་བཅས་པའི་ཐེག་པའི་ལུས་་་
ཡོངས་སུ་རྫོགས་པའི་བསྟན་བཅོས་བརྩམས་པ་མ་བྱུང་ཞིང་།
བདེ་གཤེགས་མོས་པ་སྣང་མཛད་དང་གསང་བའི་བདག་པོ་ལོ་
ཆེན་བེ་རོ་ཙཱ་ན་དབྱེར་མི་ཕྱེད་པའི་སྤྲུལ་པའི་ཟློས་གར་ཀོང་སྤྲུལ་ཡོན་
ཏན་རྒྱ་མཚོ་བློ་གྲོས་མཐའ་ཡས་པའི་སྡེ་ཞེས་མཚན་སྙན་གྱི་བ་དན་
འཇིག་རྟེན་གྱི་ཁམས་སྲིད་པ་གསུམ་གྱི་ཁོང་ན་ཡོངས་སུ་གྲགས་པ་དེ་
ཡིས། ཡེ་ཤེས་སྙིང་པོ་ཀུན་ལས་བཏུས་པ་ལས། དགེ་སློང་དག་
གམ་མཁས་རྣམས་ཀྱིས།། བསྲེགས་བཅད་བརྡར་བས་གསེར་་་་་
བཞིན་དུ།། ལེགས་པར་བརྟགས་ལ་ང་ཡི་བཀའ།། བླང་བར་བྱ་ཡི་
གུས་ཕྱིར་མིན།། ཞེས་གསུངས་པ་བཞིན།་
གང་ཟག་ཕལ་པ་མ་རིག་པ་རྨོངས་པའི་གཞན་དབང་དུ་གྱུར་་་
པ་མདོ་རྒྱུད་ཀྱི་གཞུང་ལུགས་ལ་ཐོས་བསམ་སྒོམ་སྒྲུབ་མ་བྱས་པའི་་་་
བླུན་པོ་རྣམས་ཀྱིས་ཡོངས་སུ་གྲགས་པ་ལ་མ་བརྟགས་མ་དཔྱད་པ་་་
བབ་ཅོལ་དུ་ཚད་མར་འཛིན་པ་མ་ཡིན་པར་
གཞལ་བྱ་ཡུལ་ཚད་མར་བཟུང་བ་ལ་འཇལ་བྱེད་བློ་ཚད་མ།
ཐོས་བསམ་གྱིས་ཇི་སྙེད་པའི་ཤེས་བྱ་གཙུག་ལག་གཞུང་ལུགས་རབ་་་
113



འབྱམས་རང་གཞན་གྱི་གྲུབ་མཐའ་རྒྱ་མཚོའི་ཕ་རོལ་ཏུ་སོན་པ་ལས།
སྒོམ་སྒྲུབ་ཀྱིས་ཇི་ལྟ་བ་ཆོས་ཉིད་ཀྱི་བདེན་པ་གཟིགས་ཤིང་།
ཇི་སྙེད་པ་མཁྱེན་རབ་ཀྱི་ཀློང་བརྡོལ་བས་སོ་སོ་ཡང་དག་པའི་རིག་པ་
བཞི་ལ་དབང་འབྱོར་བ་བསྟན་པའི་སྒྲོན་མེ་ཆེན་པོ་དེ་ཡིས། བོད་
གངས་ཅན་ལྗོངས་ཀྱི་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་བསྟན་པ་གཞི་
བཞེངས་སུ་སློང་བའི་བསྟན་བཅོས་མཛོད་ཆེན་རྣམ་ལྔའི་ཤིང་རྟའི་་་་
སྲོལ་འབྱེད་པའི་ཚེ། །
་་ སྔ་འགྱུར་རྙིང་མ་རྒྱལ་དབང་པདྨ་ཀ་རའི་རིང་ལུགས་མཁའ་
ལ་རིག་འཛིན་བརྒྱུད་པའི་གྲལ་མ་ཞིག་པ། ས་ལ་དཀྱིལ་འཁོར་
སྒྲུབ་པའི་བཀྲག་མ་ཡལ་བ། བར་དུ་སྨན་རཀ་བདུད་རྩི་མཚོ་མ་
བསྐམས་པ། བཀའ་རྐུན་ལོག་ལྟ་ཅན་གྱི་བསྲེ་ལྷད་མ་ཞུགས་པ།
གདམས་ངག་ལ་མ་མཁའ་འགྲོའི་ཞལ་རླངས་ཀྱི་དྲོད་མ་ཡལ་བ་་་་་
བཀའི་བསྡུ་བ་མཛད་དེ་ཟབ་མོ་རིན་ཆེན་གཏེར་གྱི་མཛོད་ཆེན་མོ་་་
ཕྱོགས་གཅིག་ཏུ་སྒྲིག་པར་མཛད་པའི་སྐབས་སུ། རྒྱལ་དབང་པདྨ་
ཀ་ར་རང་ཉིད་ཀྱིས་ཆགས་ཐོགས་བྲལ་བའི་ཡེས་ཀྱི་གཟིགས་པས་་་་་
ལུང་བསྟན་པའི་སྤྲུལ་པའི་གཏེར་བཏོན་གཏེར་ཆེན་བརྒྱ་དང་གཏེར་་་་
，
་
，
，
，
，
，
114



，
ཕྲན་སྟོང་རྩའི་གྲས་ལས།
གཏེར་ཆོས་ཟབ་པ་དང་རྒྱ་ཆེ་བའི་གདམས་པའི་གནད་དོན་་་
གཞན་ལས་ཁྱད་པར་འཕགས་པ་སྐལ་ལྡན་གྱི་གང་ཟག་འཚང་རྒྱ་བ་་་
ལ་ལམ་གཞན་ལ་ལྟོས་མ་དགོས་པ་ཚང་ལ་མ་ནོར་བ་ཡིན་པར་་་་་
གཟིགས་ཏེ། གུ་རུ་རིན་པོ་ཆེས་གཏེར་སྟོན་རྒྱལ་པོ་ལྔ་ལ་བྲན་་་་་
བརྒྱས་བསྐོར།།
ཞེས་གསུངས་པའི་གཏེར་སྟོན་རྣམས་ཀྱི་ནང་ནས་གཏིར་ཆེན།
གཏེར་ཆེན་རྣམས་ཀྱི་ནང་ནས་ཀྱང་གཏེར་སྟོན་རྒྱལ་པོ་བཞི་པ་འཁྲུལ་
མེད་དུ་ཨོ་རྒྱན་པདྨ་གླིང་པ་ཡིན་པར་ངོས་འཛིན་མཛད་པ་ཡིན་ལ།
དེ་དང་མཚུངས་པར་སྤྱིར་ལུང་གི་བསྟན་པ་སྡེ་སྣོད་གསུམ་ལ་
སྦྱངས་པ་མཐར་ཕྱིན་པར་མཛད་ནས། རྟོགས་པའི་བསྟན་པ་ལྷག་
པ་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ཀྱི་བསླབ་
པ་གསུམ་ལ་སྒྲུབ་པ་ཉམས་བཞེས་ཀྱིས་གནས་ལུགས་ཀྱི་དོན་མངོན་
སུམ་དུ་རྟོགས་པས་ཆོག་ཤེས་མེད་པར། བོད་གངས་ཅན་ལྗོངས་
སུ་དར་བའི་སྒྲུབ་བརྒྱུད་ཤིང་རྟ་བརྒྱད་དུ་གྲགས་པ།
སྔ་འགྱུར་རྙིང་མ། བཀའ་གདམས་པ། ས་སྐྱ་ལམ་འབྲས།
115་།



དྭགས་པོ་བཀའ་བརྒྱུད། ཤངས་པ་བཀའ་བརྒྱུད། དུས་འཁོར་
སྦྱོར་དྲུག ཞི་བྱེད་གཅོད་ཡུལ་པ། རྡོ་རྗེ་གསུམ་གྱི་བསྙེན་སྒྲུབ་པ་
སྟེ། གྲུབ་མཐའ་རིས་སུ་མ་ཕྱེ་བའི་རྒྱུ་མཚན་ཉིད་དང་། འབྲས་
བུ་སྔགས་ཀྱི་ཐེག་པའི་བསྟན་བཅོས་ཡོངས་བསྡོམས་གླེགས་བམ་་་་་
བདུན་བརྒྱ་ཙམ་གསན་བསམ་ཉམས་བཞེས་མཛད་པ། ་བ་
པཎ་ཆེན་བི་མ་མི་ཏྲ་དང་ཆོས་རྒྱལ་ཁྲི་སྲོང་ལྡེ་བཙན་ཟུང་དུ་
འཇུག་པའི་སྤྲུལ་པའི་སྐུ་མཆོག གཏེར་སྟོན་རིག་འཛིན་གྲུབ་ཐོབ་
ཡོངས་ཀྱི་འཁོར་ལོས་སྒྱུར་བ་བཀའ་བབ་དན་ལྡན་ཀུན་གཟིགས་་་་་་
འཇམ་དབྱངས་མཁྱེན་བརྩེའི་དབང་པོ་འམ་པདྨ་འོད་གསལ་མདོ་་་
སྔགས་གླིང་པ་འཇམ་མགོན་རྣམ་གཉིས་ཟུང་གིས།
གཏེར་སྟོན་རྒྱལ་པོ་ལྔ་ཞེས་གྲགས་པ་ལས་གཏེར་ཆེན་རིག་་་་་་
འཛིན་ཆེན་པོ་པདྨ་གླིང་པ་འདི་ཉིད། གཏེར་སྟོན་རྒྱལ་པོ་ལྔའི་ཡ་
བྱལ་གཏེར་སྟོན་རྒྱལ་པོ་བཞི་པར་བསྔགས་པར་མཛད་པ་ཡིན་ལགས།
དེ་མིན་པ་གཞན་དུ་རིག་འཛིན་ཆེན་པོ་པདྨ་གླིང་པ་ལྷོ་མོན་དུ་
དུས་རབས་ ༡༥ པའི་ནང་འཁྲུངས་པ་དང་། འཇམ་མགོན་རྣམ་
གཉིས་མདོ་ཁམས་ཕྱོགས་སུ་དུས་རབས་ ༡༩ པའི་ནང་འཁྲུངས་་་་
་་་116་
།
་་
111



པ་དུས་དང་གནས་ཡུལ་གྱིས་བསྐལ་བས་ངོ་སྲུང་མཛད་དེ་གཏེར་་་་་
སྟོན་རྒྱལ་པོར་བསྔགས་དགོས་དོན་གང་ཡང་མེད་དོ།།
སྤྱིར་སངས་རྒྱས་བཅོམ་ལྡན་འདས་ཀྱི་ཆོས་ལུགས་ནི།
གདུལ་བྱ་རྣམས་ཀྱི་ཁམས་དབང་པོ་བསམ་པའི་བྱེ་བྲག་བསམ་གྱིས་་་
མི་ཁྱབ་པ་ཡོད་པ་དང་མཐུན་པར་དམ་པའི་ཆོས་ཐེག་པ་ཆུང་ངུ་དང་།
འབྲིང་དང༌། ཐེག་པ་ཆེན་པོ། རྡོ་རྗེ་ཐེག་པ་སོགས་ཐེག་པའི་སྒོ་
བསམ་གྱིས་མི་ཁྱབ་པ་གསུངས་འདུག ཐེག་དམན་ཉན་ཐོས་ཀྱི་
ཆོས་ལུགས་ལའང་མ་འདྲ་བ་ནང་གསེས་སྡེ་པ་བཅོ་བརྒྱད་དུ་གྱེས་ཏེ་
ཡོད་པ་ཡིན་ན་ཡང་། སྔོན་རྣམ་འདྲེན་གསུམ་པ་སངས་རྒྱས་འོད་
སྲུང་གི་སྐབས། རྒྱལ་པོ་ཀྲི་ཀྲི་གི་རྨི་ལམ་ལ་རས་ཡུག་གཅིག་མི་
བཅོ་རྒྱུད་ཀྱིས་ཁ་ཚར་མ་ཉམས་པ་བཅོ་བརྒྱད་དུ་བགོས་ཏེ་ཁྱེར་བར་
མཐོང་བ་དེའི་མཚན་མ་སངས་རྒྱས་འོད་སྲུང་ལ་ཞུས་པས།
སངས་རྒྱས་འོད་སྲུང་གིས་མ་འོངས་པར་རྣམ་འདྲེན་བཞི་པ་
ཤཱཀྱ་ཐུབ་པའི་བསྟན་པ་ལ་ཉན་ཐོས་སྡེ་པ་བཅོ་བརྒྱད་དུ་གྱེས་པར་་་་་
འགྱུར་བར་ལུང་བསྟན་པ་དང་མཐུན་པར།། ཉན་ཐོས་སྡེ་པ་བཅོ་
རྒྱུད་དུ་གྱེས་པར་གྱུར་ཀྱང་ཁ་ཚར་མ་ཉམས་པའི་དོན་གྱིས་རང་ལམ་
117



ཐམས་ཅད་ནས་ཞི་བ་མྱང་འདས་ཀྱི་གོ་འཕང་འཐོབ་རྒྱུ་ཡད་པ་ཡིན་
པ་བཞིན། རྒྱ་གར་དུ་གྲུབ་མཐའ་སྨྲ་བ་བཞི་དང་། བོད་དུ་ས་སྐྱ།
རྙིང་མ། དགེ་ལུགས། བཀའ་རྒྱུད་སོགས་གྲུབ་མཐའི་བཞེད་ཚུལ་
མ་འདྲ་བ་མང་ན་ཡང་གྲུབ་མཐའ་ཐམས་ཅད་ཀྱི་ལམ་ནས་ངེས་པར་
ཐར་པ་མི་གནས་མྱང་འདས་ཀྱི་འགོ་འཕང་འཐོབ་རྒྱུ་ཡོད་པ་ཐམས་
ཅད་མཚུངས་ཏེ།
དཔེར་ན་བུ་རམ་གྱི་གོང་བུ་ཕྱོགས་གང་ནས་ཟོས་ཀྱང་མངར་
བའི་རང་བཞིན་ཡིན་པ་བཞིན་ས་དགེ་བཀའ་རྙིང་གི་ཆོས་ལུགས་གང་
བྱས་ཀྱང་། གང་ཟག་རང་རང་སོ་སོ་ལ་རག་ལས་ཤིང་རང་གིས་་་་
དད་བརྩོན་མོས་གུས་ཀྱིས་བསྒྲུབས་ན་ལམ་ལྔ་དང་ས་བཅུ་བགྲོད་་་་་
ཚུལ། མཐར་ཐུག་འབྲས་བུ་སྐུ་བཞི་ཡེས་ལྔའི་བདག་ཉིད་འཐོབ་ ་
ཚུལ་དེ་ཉིད་ཆོས་ལུགས་ཐམས་ཅད་གཅིག་པ་ཡིན་པའི་རྒྱུ་མཚན་ནི།
བཅོམ་ལྡན་འདས་ཀྱིས་འདུས་བྱས་ཀྱི་ཆོས་ཐམས་ཅད་ནི་མི་
རྟག་པའོ། ཟག་པ་དང་བཅས་པ་ནི་སྡུག་བསྔལ་བའོ། ཆོས་
ཐམས་ཅད་ནི་སྟོང་ཞིང་བདག་མེད་པའོ། མྱ་ངན་ལས་འདས་པ་
ནི་ཞི་བའོ།། ཞེས་གསུངས་པའི་རྒྱུ་མཚན་གྱིས་ནང་པ་སངས་རྒྱས་་་
་118



པའི་ཆོས་ལུགས་ཐམས་ཅད་ཆོས་ཀྱི་སྡོམ་བཞི་འམ་ལྟ་བ་བཀའ་་་་
རྟགས་ཀྱི་ཕྱག་རྒྱ་བཞི་ལས་མ་འདས་ཤིང་མི་འདའ་བའི་ངང་ཚུལ་་་་
གྱིས་ཡིན་པ་དེ་བཞིན། པདྨ་གླིང་པའི་གཏེར་ཆོས་རྣམས་ཀྱང་གཞི་
ལྟ་བ་བཀའ་རྟགས་ཀྱི་ཕྱག་རྒྱ་བཞི་དང་མཐུན་པ་ལས། མན་ངག་
གི་གནད་ཐེག་པ་གོང་མ་ནང་བརྒྱུད་སྡེ་གསུམ་གྱི་ལྟ་དགོངས་བླ་ན་མེད་
པ་ཡིན་པར་རིས་སུ་མ་ཆད་པའི་སྐྱེས་ཆེན་དམ་པ་ཐུགས་གཟུ་བོར་
གནས་པ་རྣམས་ཀྱིས་ཤིན་ཏུ་རྣམ་དག་ཚད་མ་ཡང་དག་པར་འཛིན་
ཏེ་པདྨའི་མཚོ་ལ་ངང་པ་འདུ་བ་བཞིན་འདུས་པ་བསྐྱར་ཟློས་མ་་་་་
དགོས་པ་གོང་དུ་གསལ་བ་བཞིན་ཡིན་ནོ།
དེ་ཡང་རྟོག་གེ་བ་ཀུན་རྫོབ་འཁྲུལ་པའི་སྣང་བ་ལ་མཚན་འཛིན་
དང་བདེན་འཛིན་གྱི་སྒྲོག་གིས་རང་རྒྱུད་དམ་པོར་བཅིངས་པ་མ་ཚོར་
བར་གསུང་རབ་ཀྱི་དོན་གོ་བ། དོན་ལ་མི་རྟོན་ཚིག་ལ་རྟོན་པ་དང་
དྲང་ངེས་ཀྱི་རྣམ་དབྱེ་མ་ཕྱེ་བར་འགལ་འདུ་ཁོ་ནར་མཐོང་བ་མང་དུ་
སྣང་། དུས་རབས་ཉི་ཤུ་པའི་སྐབས་འདིར་པདྨ་གླིང་པ་ལ་ལོག་་་་
པར་རྟོག་པ་སྣང་བ་རྣམས་ལ་བརྗོད་པ། པདྨ་གླིང་པ་ཟོག་བཙོང་་་
གཏེར་རྫུས་དང་བདུད་སྤྲུལ་ཞིག་ཡིན་ན་དུས་རབས་བཅུ་བདུན་པའི་
119་་་
་
༡ ་
་་་་



ནང་རྒྱ་བོད་ཧོར་གསུམ་གྱི་ཆེ་དགུས་ཚད་མར་འཛིན་ཅིང་གཙུག་ཏུ་
བཀུར་བ་རྒྱལ་དབང་ཐམས་ཅད་མཁྱེན་པ་ལྔ་པ་བློ་བཟང་རྒྱ་མཚོ་་་
མཆོག་གིས། པདྨ་གླིང་པའི་གཏེར་ཆོས་རྣམས་སྒོ་ཐེལ་དམ་སྦྱར་
གནང་འོས་པ་ལ་དེ་ལྟར་མ་གནང་བ་མ་ཚད། པདྨ་གླིང་པ་སྤྲུལ་
པའི་གཏེར་སྟོན་རྒྱལ་པོ་ལྔའི་ཡ་གྱལ་གཏེར་སྟོན་རྒྱལ་པོ་བཞི་པ་ཡིན་
པར་ངོས་འཛིན་གནང་ཞིང་། པདྨ་གླིང་པའི་ཟབ་གཏེར་གྱི་ཆོས་
སྐོར་ཡོངས་སུ་རྫོགས་པ་གསན་པའི་ཚུལ། གསན་ཡིག་པོད་ང་
པའི་འགོ་ནས་ཞེ་གསུམ་གྱི་བར་དུ་གསལ་བ་ལ་ཐུགས་གཟུ་པོར་་་་་
གནས་པའི་སྒོ་ནས་སྤྱན་རས་ཀྱི་གཟིགས་པ་གཡོས་ན་མཁྱེན་པར་་་་་
འགྱུར་རོ། །
དེ་བཞིན་དུ་དུས་རབས་བཅུ་དགུ་པའི་ནང་མཁས་གྲུབ་སྐྱེས་
ཆེན་དམ་པ་ཀུན་གྱིས་ཚད་མར་འཛིན་པ་གངས་ཅན་ལྗོངས་ཀྱི་གྲུབ་
མཐའ་རིས་མེད་ཀྱི་བསྟན་པའི་མངའ་བདག་འཇམ་དབྱངས་མཁྱེན་
བརྩེའི་དབང་པོ་དང་། ཀོང་སྤྲུལ་ཡོན་ཏན་རྒྱ་མཚོ་བློ་གྲོས་མཐའ་
ཡས་འཇམ་མགོན་རྣམ་གཉིས་ཀྱིས་ཀྱང་པདྨ་གླིང་པ་གཏེར་སྟོན་རྒྱལ་
པོ་བཞི་པར་ངོས་འཛིན་གནང་བ་ཡིན་ལ།
་་ 120 ་ ་ ་



་
དེ་བཞིན་དུས་རབས་ཉི་ཤུ་པའི་ནང་གཏེར་ཆེན་འཇིགས་བྲལ་
ཡིས་རྡོ་རྗེ་མཆོག་གིས་ཀྱང་གཏེར་ཆེན་པདྨ་གླིང་པ་གཏེར་སྟོན་རྒྱལ་་་་
པོ་བཞི་པ་ཡིན་པར་ཉིད་ཀྱི་མཛད་པའི་ཆོས་འབྱུང་ལྷ་དབང་གཡུལ་་་
ལས་རྣམ་པར་རྒྱལ་བའི་རྔ་བོ་ཆེའི་སྒྲ་དབྱངས་ཀྱི་དེབ་ཉིས་བརྒྱ་་་་
དྲུག་ནས་གསལ་བ་ལྟར་ཡིན་ནོ། །
དེ་ལྟར་སྐྱབས་མགོན་གོང་ས་ཐམས་ཅད་མཁྱེན་པ་ལྔ་པ་ཆེན་
པོ་དང་། འཇམ་མགོན་མཁྱེན་ཀོང་རྣམ་གཉིས། གཏེར་ཆེན་
འཇིགས་བྲལ་ཡེས་རྡོ་རྗེ་མཆོག་རྣམས་ཀྱི་མགྲིན་གཅིག་དབྱངས་་་་་
གཅིག་གིས་པདྨ་གླིང་པ་གཏེར་སྟོན་རྒྱལ་པོ་བཞི་པ་ཡིན་པར་བསྔགས་
པར་མཛད་པའི་རྒྱུ་མཚན་གང་ཡིན་ཞེ་ན། སྤྱིར་བཅོམ་ལྡན་འདས་
ཀྱི་བསྟན་པ་དམ་པའི་ཆོས་ནི་ཐེག་དམན་དང་ཐེག་ཆེན་གཉིས།
ཐེག་ཆེན་ལ་མདོ་དང་སྔགས་གཉིས། སྔགས་ལ་རྒྱུད་སྡེ་འོག་མ་དང་
གོང་མ་གཉིས། རྒྱུད་སྡེ་གོང་མ་ལ་རྒྱུད་ལུང་མན་ངག་གསུམ།
པདྨ་གླིང་པའི་གཏེར་ཆོས་རྣམས་རྒྱུད་མ་ཧཱ་ཡོ་ག ལུང་ཨ་ནུ་ཡོ་
ག མན་ངག་ཨ་ཏི་ཡོ་ག དེ་ལས་ཀྱང་མཐར་ཐུག་པ་མན་ངག་ །
མཆོག་གསང་འོད་གསལ་རྡོ་རྗེ་སྙིང་པོའི་དགོངས་དོན། དེའི་བླ་
_121 ་



ན་མེད་པ། གོང་ན་མེད་པ། འཇུ་མི་ཕམ་རིན་པོ་ཆེས། རྒྱལ་
བསྟན་ཡོངས་སུ་རྫོགས་པའི་གོས་བཟང་རྩེར། འོད་གསལ་རྡོ་རྗེ་
སྙིང་པོའི་ཏོག་མཛེས་པ།། ཕྱོགས་ལས་རྣམ་པར་རྒྱལ་བའི་རྒྱལ་
མཚན་སྒྲེང་། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །
ཅེས་གསུངས་པའི་གཏེར་ཆོས་ཡིན་པས། པདྨ་གླིང་པས་མིའི་བླ་
མ་སློབ་དཔོན་གཅིག་ཀྱང་མ་བསྟེན། སློབ་གཉེར་གང་ཡང་མ་བྱས་
ཀྱང་། གུ་རུ་རིན་པོ་ཆེ་དང་མཁའ་འགྲོ་ཡེས་མཚོ་རྒྱལ་དངོས་ཀྱི་
སློབ་མ་ཡིན་པས་ཟབ་གཏེར་གྱི་ཆོས་དེ་རྣམས་ཀྱི་བརྗོད་བྱའི་དོན་་་་་
དང་། རྗོད་བྱེད་ཚིག་ལ་ཚད་མར་གྱུར་པའི་སྐྱེས་ཆེན་དམ་པ་དེ་
རྣམས་ཀྱིས། དགེ་སློང་དག་གམ་མཁས་རྣམས་ཀྱིས།། བསྲེགས་
བཅད་བརྡར་བས་གསེར་བཞིན་དུ།། ལེགས་པར་བརྟགས་ལ་ང་ཡི་
བཀའ།། བླང་བར་བྱ་ཡི་གུས་ཕྱིར་མིན།། ཞེས་གསུངས་པ་ལྟར།
བརྟགས་དཔྱད་ནན་ཏན་མཛད་པས་སྐྱོན་ནམ་ཉེས་པའི་ཆ་ཅུང་ཟད་
ཀྱང་མེད་པ་ཚད་མ་ཡང་དག་པར་ངེས་ཤེས་འཁྲུངས་ཏེ། པདྨ་གླིང་
པ་གཏེར་སྟོན་རྒྱལ་པོར་བསྔགས་ཤིང་པདྨ་གླིང་པའི་ཟབ་གཏེར་གྱི་
ཆོས་རྣམས་གཅེས་སྤྲས་སུ་འཛིན་ཏེ་འཛིན་སྐྱོང་སྤེལ་གསུམ་མཛད་
122



པའི་རྒྱུ་མཚན་དེ་ཡིན་ནོ། །
རིག་འཛིན་ཆེན་པོ་པདྨ་གླིང་པ་བྱིན་རླབས་དང་སྲུང་སྐྱོབ་ནུས་
པ་ཆེ་བ་ནི། ཤར་དོང་ཁའི་རྒྱལ་པོ་སྔར་ཡབ་མེས་རིམ་བརྒྱུད་ལོ་་་
ཉི་ཤུ་རྩ་ལྔ་མ་གཏོགས་མ་ཐུབ་པའི་སྲི་ཡོད་པ་དང་། སྙིང་དུས་རིམ་
གྲོ་ལ་ཡང་། མི་དང་ར་ལྔ་བརྒྱ་ཙམ་དང་། བ་གླང་གཏོས་ཆེ་བ་་་
བསད་ནས་ཁྲག་མཆོད་ཀྱིས་དབང་ཕྱུག་ཆེན་པོ་གསོལ་དགོས་པ་ལ།
སྲོག་གཅོད་དང་སྡིག་པའི་ཉེས་དམིགས་ཀྱིས་འཇིགས་ཏེ།
གཏེར་སྟོན་རིག་འཛིན་ཆེན་པོ་པདྨ་གླིང་པ་གདན་དྲངས་ཏེ་སྐྱབས་་་་
ཞུས་པས། པདྨ་གླིང་པས་བསྐྱབས་ཏེ་དགུང་ལོ་སོ་དག་ཐུབ་ཅིང་།
སྲས་མེད་པ་སྲས་ཀྱང་འཁྲུངས། སྡིག་པ་རྣམས་ཀྱང་བྱེད་མ་དགོས་
པའི་ཐུགས་རྗེ་བྱིན་རླབས་ནུས་པ་མངའ་བ་ཡིན་ནོ།
ཡང་སྐབས་ཤིག་རྒྱལ་མཁར་རྩེ་ནས་གདན་འདྲེན་བྱུང་བ་་་་
བཞིན་བོད་གཙང་རྒྱལ་མཁར་རྩེར་ཕེབས། ཕོ་བྲང་ཆེན་པོའི་སྒོ་
གདོང་དུ་བདག་ཆེན་དོན་གྲུབ་འཕོགས་དང། བདག་པོ་རབ་བརྟན་
འཕགས་པ་དཔལ་བཟང་པོ་ཡབ་སྲས་གཉིས་བསུ་བ་ལ་ཕེབས།
བླ་མ་རྩ་གསུམ་གྱི་དབང་གིས་དབུ་བཙུགས་ཏེ་ཀུན་བཟང་་་
123



དགོངས་པ་ཀུན་འདུས་ཀྱི་དབང་ཡོངས་སུ་རྫོགས་པར་ཕུལ། བདག་
ཆེན་དོན་གྲུབ་འཕགས་ཀྱིས་ཚོགས་འཁོར་རྒྱ་ཆེན་པོ་བཤམས་ཤིང་།
བདག་པོའི་ཞལ་ནས། བོད་དབུས་གཙང་ན་བླ་མ་ཇི་ཙམ་བཞུགས་
ཀྱང་། ཕྱག་ཀྱང་མ་འཚལ་ཞིང་། བྱིན་རླབས་ཀྱང་ཞུ་མ་མྱོང་སྟེ།
ད་ལན་ཆོས་རྗེ་ཁྱེད་ལྟ་བུ་ཨུ་རྒྱན་གཉིས་པ་ཡིན་པས་དད་ཅིང་མོས་་་
པ་བྱས་པ་ཡིན་གསུངས་ཤིངཔདྨ་གླིང་པ་ལ་ཆོས་ཞུས་པའི་ཐུགས་་་་་
་ ཡུས་ཆེ་བར་མཛད།
ཡུན་རིང་སྡོད་དགོས་གསུངས་ནའང་ས་གཙང་པོ་རང་མེད་་་
པས། ཞག་བཅུ་སོང་བའི་ཉིན་འབུལ་བ་ཐུབ་པ་རིན་པོ་ཆེའི་སྐུ་
གཅིག ཕལ་ཆེན་དུམ་པ་བཞི། གདུང་རྟེན། ལུས་ཆོས་ཚང་མ།
རྟ་གཡུ་གསེར་དངུལ་སོགས་མང་དུ་བྱུང་། དེར་བླ་མ་ དགེ་བཤེས་
སྔགས་ལུ་ དཔོན་སྐྱ་ཐམས་ཅད་ཀྱི་དབང་ཞུས།
དགུང་གྲངས་ཞེ་དགུ་བཞེས་པའི་སྐབས། ལྷ་ལུང་ནང་སོ་
དགོས་དགོས་རྒྱལ་བས། ངེད་ལྷོ་བྲག་པ་རྣམས་ལ། བསྟན་པ་
དར་རྒྱས། དུས་བཟང་ངན་ཅི་འདྲ་ཡོང་། ངན་པ་འདུག་ན་དེ་
ལ་ཕན་པའི་ཐབས་རྟེན་འབྲེལ་ཅི་འདྲ་དགོས་ཞེས་གསུངས་པ་དང་།
124



།
དེའི་ལན་དུ། པདྨ་གླིང་པས་འབྲིང་བ་སྤེ་སར་ན་རྡོ་གྲུ་བཞི་
གཅིག་ལ་ཡིག་ཕྲེང་བཅུ་གཅིག་བྱས་པ་ཡོད། དེ་ཁྱེར་ནས་རྒྱལ་བློན་
གྱིས་བཞེངས་པའི་སྐྱེ་རུ་ཆུའི་ལྷ་ཁང་ཉམས་པའི་ཤུལ་དེར་མཆོད་་་
ཁང་བརྩིགས་ནས་དེའི་རྟེན་གཙོ་ཡང་རྣམ་པར་སྣང་མཛད་ཀུན་ཏུ་་་
ཞལ། ཉེ་བའི་སྲས་བརྒྱད་ཀྱིས་བསྐོར་བ་གཅིག་བཞེངས་ནས།
དེའི་གཙོ་བོ་ཕྱག་མཉམ་བཞག་གི་སྟེང་དུ་རྡོ་དེ་བཞག་ཅིང་རབ་ཏུ་་་་་
གནས་ན། ལྷོ་བྲག་གི་བསྟན་པ་བདེ་ཞིང་། ཁྱད་པར་དུ་ཡང་ལོ་
བཅོ་བརྒྱད་ཀྱི་བར་ས། ལོ་ཐོག་ཤིན་ཏུ་ལེགས་པ་ཡོང་བྱས་པས།
ཡང་ནང་སོ་ན་རེ། སྐྱེར་གྱི་ཕར་ངོས་ན་གྱང་རོ་མང་པོ་
འདུག་པས། ལྷ་ཁང་གི་ཤུལ་གང་ཡིན་ངོས་མི་ཟིན་པས། བླ་
མ་རང་གིས་གཟིགས་སུ་བྱོན་དགོས་གསུངས་པ་དང་། ནངས་པར་
གཟིམ་དཔོན་སྨིན་དྲུག་གིས་ཁྲིད་ནས་ལྟར་ཕྱིན་པས། གཙུག་ལག་
ཁང་གི་ཤུལ་བྱང་ངོས་ཀྱི་གྱང་ལོགས་ལ། སྔོ་སྐྱེས་པའི་གསེབ་ན་་་
སྔར་གྱི་རི་མོ་མངོན་ཙམ་འདུག་ པདྨ་གླིང་པ་བདག་གིས་བྱང་ངོ་
ལ་བསྐོར་བ་གཅིག་བྱས་ནས། ནང་རྣམས་ཞབས་ཀྱིས་བཅགས་
དུས། ཕྱོགས་བཞི་ན་འཇའ་ཀ་བ་བཙུགས་པ་ལྟ་བུ་དང་། མེ་
125



ཏོག་གི་ཆར་བབས་པ་ཀུན་གྱིས་མཐོང་ནས་ཡིད་ཆེས་སོ། པདྨ་
གླིང་པས་དེ་ལ་ལྷ་འདྲེས་བསྐོར་བ་མང་པོ་བྱེད་ཀྱི་འདུག་པ་གཟིགས།
དེ་ནས་ནང་སོས།་ ལྷ་ཁང་གི་ཤུལ་རྣམས་ཅི་འདྲ་ཡོད་་་་
གསུངས་པ་དང་། པདྨ་གླིང་པས་ལྷ་ཁང་གི་ཤུལ་ངེས་པ་ཅན་རི་མོ་
མ་ཉམས་པ་ཡོད། ། དེའི་བྱུང་ཤུལ་རང་ལ་རྩིག་པས་ཆོག་གསུངས་
པ་དང་། ནང་སོས། འོ་ན་ངེད་ཀྱི་ད་ལོ་རྩིག་པ་བྱེད། སང་ཕོད་
ཆོས་རྗེ་རབ་གནས་ལ་ཕེབས་དགོས་ཤིང་། རྡོ་ཡར་ཁྱེར་ནས་་་་
བཞག་དགོས་གསུངས་པའི་རྡོ་དེ་རྫུ་འཕྲུལ་ཅན་གཅིག་ཡོད། ང་
གཞོན་དུས་སྤེ་སར་འོག་གི་ཀ་ག་ནིའི་རྩར་ཡོད་པ་ལ། འཁྱེར་་་་་
མཁན་མེད་པར་ད་ནི་སྦེ་སར་ཡུལ་གྱི་རྩར་སླེབས་འདུག ད་ངེད་
ཀྱིས་ཁྱེར་ནས་དེ་བཞིན་བྱེད་དགོས་གསུངས།
ཕྱི་ལོར་ནང་སོ་ལྷ་ལུང་པས། སྐྱེ་རུ་ཆུང་གི་རྟེན་བཞེངས་
གྲུབ་པས་རི་བ་གནས་ལ་བྱོན། ལུང་བསྟན་ཀུན་གསལ་མེ་ལོང་ཡང་
ཕབ་ནས་དགོས་གསུངས་པ་བཞིན། ཞོགས་པ་ཚ་གོང་གཅིག་ལ་
ཤོག་བུ་ལྔ་བཅུ་ང་བདུན་བྲིས་ཚར་བ་དོན་གྲུབ་དཔལ་འབྱོར་མདུན་
ཕུལ་བས་ངོ་མཚར་སྐྱེས་འདུག་ བོད་ལ་བྱོན་ནས་སྐྱེ་རུ་ཆུང་གི་
126



རབ་གནས་བྱས་སྐབས། བཀྲིས་མངའ་གསོལ་བ་དང་ཉི་མ་ཤར་
བ་དུས་མཉམ་བྱུང་བ་སོགས་རྟེན་འབྲེལ་ཤིན་ཏུ་ལེགས་པ་བྱུང་བས།
གཙུག་ལག་ཁང་གི་མིང་བཀྲིས་བརྟན་རྒྱས་སུ་བཏགས། དགའ་སྟོན་
རྒྱ་ཆེན་པོ་བྱས། སྔར་གསུངས་པ་ཐོག་ཏུ་བབས་པས་ལྷོ་བྲག་ལུང་
པ་རྣམས་ལོ་མང་པོའི་བར་བདེ་སྐྱིད་ཕུན་སུམ་ཚོགས་པར་གྱུར་ཏོ།།
དེ་ལྟར་སྔོན་ཆད་རྒྱུས་མེད་པའི་ས་ཆར་རྡོ་གྲུ་བཞི་ཡིག་ཕྲེང་
བཅུ་གཅིག་ཡོད་པ་ཡིས་སྤྱན་གྱིས་གཟིགས་པ་དང་། ཞབས་ཀྱིས་
བཅགས་དུས་འཇའ་ཟུག་ཅིང་མེ་ཏོག་གི་ཆར་བབས་པ་དང་། དེ་
ལྟར་བྱས་ན་ལྷོ་བྲག་ལུང་པ་ལ་ལོ་མང་པོ་བདེ་སྐྱིད་ཕུན་སུམ་ཚོགས་
པར་འགྱུར་བར་ལུང་བསྟན་པའི་དོན། ཕྱིས་སུ་མི་བསླུ་བར་ཐོག་
ཏུ་བབས་པ་རྣམས་ཟོག་པོ་མིན་པ་གུ་རུ་རིན་པོ་ཆེ་དང་དགོངས་པ་་་
གཉིས་སུ་མེད་པའི་ཐུགས་ཀྱི་སྲས་གཏེར་སྟོན་རྒྱལ་པོ་ལྔའི་ཡ་གྱལ་་
འཁྲུལ་མེད་ཡིན་པའི་རྟགས་རེད།
འབྲུག་པ་བྱ་བཏང་ཀུན་དགའ་ལེགས་པ་རིག་འཛིན་ཆེན་པོ་་་ ་
པདྨ་གླིང་པའི་སློབ་མ་ཡིན་ཚུལ་ནི། ཆོས་རྗེ་འ་བྲུག་པ་ཀུན་ལེགས་
ཀྱི་ཐུགས་ཆོས་ཉིད་མཉམ་པ་ཉིད་ཀྱི་ངང་ལས་མ་གཡོས་པར།
127
tt
：
་



ལྟར་སྣང་གི་མཛད་པ་སྣང་བ་གདོང་འདེད་གང་ཤར་ཐོལ་བྱུང་གཏད་སོ་
བྲལ་བ་ལ། པདྨ་གླིང་པ་ཁྲོམ་ལ་ཁྲིའི་སྟེང་ཆོས་གནང་སར། འབྲུག་
པ་ཀུན་ལེགས་ཀྱིས་ལད་མོ་བྱེད་པ་དང་། གླུ་ཚིག་ལེན་རེ་བྱས་པ་
དེ་འབྲུག་པ་ཀུན་ལེགས་པདྨ་གླིང་པ་ལ་མ་གུས་པའི་རྣམ་འགྱུར་སྟོན་
པ་མ་རེད། དེ་ལ་ངེད་རང་ཚོས་མཚན་མར་འཛིན་པ་དང་བདེན་
པར་འཛིན་རྒྱུ་ཡོད་པ་མ་རེད། དེ་ལྟར་འཛིན་ནི་པདྨ་གླིང་པ་ལ་
མ་ཚད། བཀའ་བརྒྱུད་ཀྱི་བདག་པོ་མར་པ་དང་མི་ལ་ལ་ཡང་།
ཆོས་རྗེ་ཀུན་ལེགས་ཀྱི་གསུང་རྣམ་ ག་པ་བཞིའི་རྒྱབ་ནས་ཀརྨ་པ་ལ་
ཞུ་བ་ཕུལ་བ་ལས། ལྟོགས་ཟན་ཆེ་བ་མི་ལ་རས་པའི་སྐུ་སྐྱེ། རུ་
ང་ལ་ཕྲག་དོག་པ་མར་པ་ལོ་ཙཱའི་སྐུ་སྐྱེ། ཞེས་གསུངས་འདུག་པ་
དང་། དེ་བཞིན་སྟོད་ལ་ས་སྐྱ་པཎ་ཆེན་ངུ་། སོགས་དང་།
ངག་དབང་ཆོས་རྒྱལ་གྱིས་ཁྲོམ་དབང་གནང་སར། འབྲུག་པ་ཀུན་
ལེགས་ཀྱིས་ཤ་བདའ་བ་སོགས་དང་། ཀརྨ་པ་ལ་ཡིད་ཀྱི་སྡོམ་པ་
ཤོར་སོང་ཞེས་དང་། ནག་པོ་དགུ་འཛོམ་ཞེས་གསུངས་པ་དང་།
ཙོང་ཁ་པས་ཁ་དར་ལ་ཕྱག་མདུད་མཛད་དེ་གནང་བ་གསང་བའི་རྡོ་རྗེ་
ལ་དཀྲིས་པ་སོགས་གྲུབ་ཐོབ་ཀྱི་སྤྱོད་པ་ལ། སུས་ཀྱང་མཚན་མར་
128



•
།
འཛིན་པ་དང་བདེན་པར་འཛིན་པའི་སེམས་ཀྱིས་བསྔགས་བརྗོད་དང་
སྐུར་འདེབས་གང་ཡང་བྱེད་ཀྱི་ཡོད་པ་མ་རེད། དོན་དངོས་གནས་
དྲང་གནས་ལ་འབྲུག་པ་ཀུན་ལེགས་རང་གི་གསུང་ལས། གནས་ལ་
ངེས་མེད་རྒྱལ་ཁམས་ཕྱོགས་མེད་བསྐོར། བླ་མ་ངེས་མེད་བྱིན་་་་
རླབས་གང་ཆེ་བསྟེན།། ཞེས་གསུངས་པ་བཞིན་འ་བྲུག་པ་ཀུན་་་་
ལེགས་ཀྱིས་པདྨ་གླིང་པ་ལས་ཆོས་ཞུ་ཚུལ་ནི། པདྨ་གླིང་པ་རང་
གི་རྣམ་ཐར་ལས། སྔར་རྒྱལ་མཁར་རྩེ་ནས་ལོག་བྱོན་པའི་སྐབས་
ར་ལུང་ནས་དབོན་རིན་པོ་ཆེས་(ངག་དབང་ཆོས་རྒྱལ་)ཡར་ཤོག་
གསུངས་ནས་བཀའ་ཤོག་བྱུང་ནའང་། དེ་ཕྱོགས་ནང་ས་གཙང་པོ་
མི་འདུག་ཟེར་ནས་ཁས་མ་བླངས་པས། སང་ཉིན་ཐེམ་པ་རུ།
སྟོན་པ་རིན་པོ་ཆེའི་སྐུ་གཅིག་ གསེར་གྱི་སྤང་སྐོང་ཕྱག་རྒྱ་པ་གཅིག
གདུང་རྟེན་གཅིག རྡོར་དྲིལ་གཅིག རྟེན་ཁེབས། དཀར་ཡོལ།
ཟླ་ཁམ་གཅིག་རྣམས་གནང་བྱུང་། ད་ལན་ཡར་ཕེབས་ན་དབང་་
བཀའ་སོགས་ཞུ་འདོད་ནའང་མ་ཕེབས་པས། འབུལ་བ་བརྡ་་་
མཚོན་ཙམ་ཡིན་ཞིང་། ཕྱི་ཞུགས་རྟེན་འབྲེལ་བསྒྲིགས་པ་ཡིན་་་་
གསུངས་པའི་བཀའ་ལུང་བྱུང་།
129



དེ་ནས་རོ་སྒོར་སླེབས་དུས། འབྲུག་པ་ཀུན་ལེགས་པས།
ལྕགས་གཅིག་ཕུལ་ནས་ཕུར་པའི་དཔེ་ལུང་གཅིག་དགོས་གསུངས་་་
པས། མ་བྱས་ཞེས་གསལ། ལྡེབ་བརྒྱ་གྱ་དྲུག་ནས། བྱ་བཏང་
ཀུན་དགའ་ལེགས་པ་ལ་ཆོས་འབྲེལ་ཡང་བྱས་ཞེས་གསལ།
གཏེར་བཏོན་ལས་འཕྲོ་གླིང་པ་ལ་དོལ་དུ་འཁྲུངས་པ་ ཨོ་་་་
རྒྱན་ལས་འཕྲོ་གླིང་པ། གྲོ་ཤུལ་འགྲོ་འདུལ་ལས་འཕྲོ་གླིང་པ།
འབྲི་གུང་ནས་མི་འགྱུར་ལས་འཕྲོ་གླིང་པ། དེ་ནས་སྤྱི་ལྕོག་ལས་
འཕྲོ་གླིང་པ། ཀོང་པོ་ནས་འཇའ་ཚོན་ལས་འཕྲོ་གླིང་པ་དང་ལྔ་ལས།
གྲོ་ཤུལ་འགྲོ་འདུལ་ལས་འཕྲོ་གླིང་པ་རང་གིས་བརྩམས་པའི་རྣམ་་་
ཐར་མེ་ཏོག་ཕྲེང་མཛེས་བརྒྱ་གྱ་བདུན་ལས། འབྲུག་པ་ཀུན་དགའ་
ལེགས་པ་ཞེས་གྲགས་པའི།། གྲུབ་པ་ཐོབ་པའི་ངོ་མཚར་ཅན་དེ་
ཕེབས།། རིག་འཛིན་ཆེན་པོའི་དྲུང་དུ་ཕྱག་འབུལ་མཛད།། ང་ལ་
ཐུགས་དམ་ཞུས་ནས་གྲལ་ལ་བཞུགས།། ཀུན་དགའ་ལེགས་པའི་
ཞལ་ནས་འདི་སྐད་གསུངས།།
ན་མོ་འགུ་ར་ཝེ། རིག་འཛིན་ཆེན་པོ་བྱིན་རླབས་ཆེ་བ་དང་།།
འཁོར་ཚོགས་རྒྱ་མཚོ་དམ་ཚིག་གཙང་བའི་མཐུས། འབྲུག་སྨྱོན་
130 ་



བདག་ཀྱང་སྤྲོ་དགའི་སེམས་ཤར་ནས། དཔོན་སློབ་དྲུང་དུ་སླེབས་
པ་རྟེན་འབྲེལ་བཟང༌།། རྡོ་རྗེ་འཆང་ཆེན་བུ་བརྒྱུད་ཐམས་ཅད་དང་
ཁྱད་པར་བྱ་བྲལ་ཀུན་དགའ་ལེགས་པ་ལ།། མོས་གུས་དག་
སྣང་ཆེ་བའི་བཀའ་བབས་ཡོད།། མོས་གུས་སྙིང་པོ་དམ་ཆོས་ཞུ་ལ་
ཐུག། ཞུ་བའི་ཡོན་དུ་མཎྜལ་འདི་ལྟར་འབུལ།།
ཨོཾ་ཨཧཱུཾ། སྤྱི་བོ་བདེ་ཆེན་འཁོར་ལོའི་ཞིང་ཁམས་ལ།།
རྩ་བརྒྱུད་བླ་མ་རྣམས་ཀྱི་ཚོམ་བུ་བཀོད།། མགྲིན་པ་ལོངས་སྤྱོད་་་་
འཁོར་ལོའི་ཞིང་ཁམས་ལ།། རྩ་སྔགས་ཨཱ་ལི་ཀཱ་ལི་ཚོམ་བུ་བཀོད།།
སྙིང་ག་ཆོས་ཀྱི་འཁོར་ལོའི་ཞིང་ཁམས་ལ།། ཡི་དམ་ཞི་ཁྲོའི་ཚོགས་
ཀྱི་ཚོམ་བུ་བཀོད། ལྟེ་བ་སྤྲུལ་པའི་འཁོར་ལོའི་ཞིང་ཁམས་ལ།།་
དཔའ་བོ་མཁའ་འགྲོའི་རྒྱ་མཚོ་ཚོམ་བུ་བཀོད།། གསང་གནས་བདེ་
སྐྱོང་འཁོར་ལོའི་ཞིང་ཁམས་ལ།། ཆོས་སྐྱོང་དམ་ཅན་རྣམས་ཀྱི་་་
ཚོམ་བུ་བཀོད།། རང་ལུས་ལྷ་སྐུར་གསལ་བའི་མནྡལ་འདི།།
རིག་འཛིན་ཆེན་པོ་ཁྱོད་ལ་འབུལ་ལོ་བཞེས།། བཀའ་རྫོགས་པ་
ཆེན་པོའི་དམ་ཆོས་དེ།། ཆོས་མེད་སྨྱོན་པ་བདག་ལ་གནང་དུ་་་
གསོལ།།་་
131



ཞུས་པའི་ལན་དུ་རིག་འཛིན་ཆེན་པོ་ཡིས།། རྫོགས་པ་ཆེན་
པོ་བཀའ་ལུང་གནང་བའི་རྗེས། རྡོ་རྗེ་གླུ་དབྱངས་མགུར་དུ་འདི་
སྐད་གསུངས།། གུ་རུ་སརྦ་སིདྡྷི་ཧཱུྃ། དཔལ་ཆེན་རྟ་མགྲིན་སྐུ་རུ་
གསལ་བ་ཡི།། དཔའ་བོ་ཀུན་དགའ་ལེགས་པ་ཚུར་གསོན་དང༌།།
དམ་ཆོས་བྱ་རུ་མེད་པའི་ཀློང་དཀྱིལ་ན།། ལྷ་ཆོས་བྱེད་མ་ནུས་
པའི་པད་གླིང་ང་།[ རང་བྱུང་གི་རིག་པ་བློ་འདས་ལ། བྱ་བྱེད་ཀྱི་
མཚན་མ་ཡེ་ནས་མེད།། བློ་འདས་རིག་པ་རྗེན་པ་འདི་ཉིད་དུ།།
ཆོས་ཀུན་འདུས་པས་སེམས་ཉིད་རྫོགས་པ་ཆེ།། ཆེ་བའི་ཀློང་ནས་
ཆོས་ཀྱི་ཆོ་འཕྲུལ་ཤར།། གདུལ་བྱའི་སྣང་ངོར་དམ་ཆོས་རྫོགས་པ་
ཆེ།། ཐེག་པའི་ཡང་རྩེ་ཨ་ཏིའི་ནམ་མཁའ་ལ། བློས་བཏགས་
ཐེག་པའི་སྐར་ཚོགས་གསལ་ན་ཡང་། ནམ་མཁའི་ཀློང་ཆེན་དེ་
ལས་གཡོས་པ་མེད།། ཅེས་པ་སོགས་མང་དུ་གསུངས་པ་གསལ།
ཡང་ཉིས་བརྒྱ་གསུམ་ནས། དེ་ནས་རྩེ་ཐང་བསམ་གཏན་
གླིང་དུ་སླེབས། དེ་དུས་འབྲུག་པ་ཀུན་དགའ་ལེགས་པ་ནི།།
དཔོན་སློབ་འགའ་ཞིག་ཕེབས་ནས་འདི་སྐད་གསུངས།། སྤྲུལ་པའི་
སྐྱེས་མཆོག་ལས་འཕྲོ་གླིང་པ་ཁྱེད།། ས་ཕྱོགས་འདི་རུ་ཕེབས་པ་ངོ་
132
T



མཚར་ཆེ།། ད་ལན་བྱིན་རླབས་ཞུ་བའི་དོན་དུ་ནི།། ཞབས་ཏོག་
བསྙེན་བཀུར་རྟེན་འབྲེལ་མཚོན་པའི་ཕྱིར། ཇ་ཆང་ལ་སོགས་་་
མཆོད་པ་འབུལ་ལོ་བཞེས།། གསུངས་ནས་ཇ་ཆང་འདྲེན་མཁན་
ཁོ་རང་མཛད།།
དེ་གོང་བུམ་ཐང་པདྨ་གླིང་པ་དང་། སྤ་གྲོར་མཇལ་བའི་་་
གསུང་གླེང་ཞིབ་ཏུ་མཛད།། ཅེས་དང་། སྐྱིད་ཤོད་འབྲུག་ནས་བྱ་
བྲལ་སྨྱོན་པ་ང་།། གནས་ལ་ངེས་མེད་རྒྱལ་ཁམས་ཕྱོགས་མེད་་་་
བསྐོར།། བླ་མོ་ངེས་མེད་བྱིན་རླབས་གང་ཆེ་བསྟེན།། ཆོས་ལ་
ངེས་མེད་སྣང་བ་གདོང་འདེད་བྱེད།། ཡོན་ཏན་ངེས་མེད་སྣང་བ་སྒྱུ་
མར་ཤར། ཡི་དམ་ངེས་མེད་གསལ་སྟོང་ལྷ་ཡི་སྐུ།། སྔགས་ལ་
ངེས་མེད་བཙོག་གཏམ་འཆོལ་བར་སྨྲ།། སྒོམ་སྒྲུབ་ངེས་མེད་ནག་
ཆང་གཉིས་ལ་སྤྱོད།། བྱར་མེད་ཀློང་ཡངས་བྱ་བྲལ་འཕྱོ་བ་འདི།།
བུམ་ཐང་སྤྲུལ་སྐུ་པདྨ་གླིང་པའི་དྲུང་།། སྨོན་ལམ་དག་པས་ཆོས་རྗེ་
ཁྱོད་དང་མཇལ།། རྟེན་འབྲེལ་བཟང་བས་གནས་བསྐོར་མཛད་དང་
. འགྲིགས།། ཞེས་པ་སོགས་གསུང་འདུག །
དེ་ལྟར་གྲོ་ཤུལ་འགྲོ་འདུལ་གཏེར་བཏོན་ལས་འཕྲོ་གླིང་པ་
;
，
133



བུམ་ཐང་གཏམ་ཞིང་ལྷུན་གྲུབ་ཆོས་གླིང་དུ་བྱོན་ཏེ་རིག་འཛིན་ཆེན་པོ་
པདྨ་གླིང་པའི་སྐུ་མདུན་དུ་ཆོས་ཞུས་ཏེ་བཞུགས་པའི་སྐབས།
ཆོས་རྗེ་འབྲུག་པ་ཀུན་ལེགས་ཀྱང་བྱོན་ནས་རང་ལུས་ལྷ་སྐུར་གསལ་
བའི་མནྡལ་ཕུལ་ནས། བཀའ་རྫོགས་པ་ཆེན་པོའི་ཆོས་གནང་
བར་གསོལ་བ་བཞིན། རིག་འཛིན་ཆེན་པོ་པདྨ་གླིང་པས་ཆོས་རྗེ་
ཀུན་ལེགས་ལ་རྫོགས་པ་ཆེན་པོའི་ཆོས་གནང་ནས་རྡོ་རྗེའི་གླུ་
དབྱངས་མགུར་གསུངས་འདུག་པ་ལ། འབྲུག་པ་ཀུན་ལེགས་པདྨ་
གླིང་པའི་སློབ་མ་ཡིན་མིན་པདྨ་གླིང་པ་དང་དུས་མཉམ་གྱི་གྲོ་ཤུལ་
འགྲོ་འདུལ་གཏེན་བཏོན་ལས་འཕྲོ་གླིང་པའི་རྣམ་ཐར་ནང་གསལ་
བས་དེ་རུ་གཟིགས། འབྲུག་པ་ཀུན་ལེགས་གཏེར་བཏོན་ལས་
འཕྲོའི་གླིང་པ་དང་དུས་མཉམ་གཏེར་སྟོན་རིག་འཛིན་ཆེན་པོ་པདྨ་
གླིང་པའི་སློབ་མ་ཡིན་པ་གསལ་བར་གྲུབ་པོ།།
སྔོན་སྣ་རིང་བྲག་གཡང་ས་དང་ཤིན་ཏུངམ་ནག་ཅིང་གཏིང་
ཟབ་པའི་མེ་འབར་མཚོ་ནས་མི་མང་འཚོགས་པའི་ཁྲོམ་ནས་སྒྲོན་
མེ་བཅས་མཚོར་མཆོངས་ཏེ། གཏེར་བཞེས་ཤིང་སྒྲོན་མེ་མ་ཤི་
བར་མཚོ་ཁའི་ཟམ་པའི་སྟེང་ཉེས་སྐྱོན་ཅུང་ཟད་ཙམ་མེད་པར་རྫུ་
134



T
，7E
འཕྲུལ་གྱིས་བྱོན་པ་དང་།
བྱ་ཡུལ་ནས་ལོག་བྱོན་པའི་སྐབས་བྲག་གཡང་གཟར་པོར་
ཆིབས་རྟ་ཞོན་ཏེ་བྱོན་ཞིང་ཆིབས་པའི་ལག་གཡས་ཀྱི་རྗེས་ས་་་་་་་་་
མཁྲེགས་ཀྱི་བྲག་ལ་བཞག་པ་དང་། །
ཕ་ཝང་གཡུ་སྒྲོམ་ནས་གཏེར་འདོན་པའི་སྐབས་བྱི་ལ་ཙམ་
ཐར་པའི་དོང་ནས་གཟོང་དང་རྡོ་རིལ་བསྣམས་ཏེ་འཛུལ་ཏེ་བྱོན་ནས་
གཏེར་བཞེས་པ་དང་། ཀུ་རེ་ལུང་དུ་གཟིམ་གུར་གྱི་སྒོ་བཙེམས་པ་
མ་ཤིག་པར་ཟང་ཐལ་དུ་བྲག་གི་སྟེང་དུ་བྱོན་ཏེ་གཏེར་བཞེས་ཏེ་་་་་་
འཕུར་བ་ལྟར་ཤིང་སྡོང་གི་རྩེར་བྱོན་པ་སོགས། གང་ཟག་ཕལ་པའི་
སྤྱོད་ཡུལ་ལས་འདས་པའི་མཛད་པ་དེ་ལྟ་བུ་ནི། གུ་རུ་རིན་པོ་
ཆེའི་ཐུགས་སྲས་སྤྲུལ་པའི་གཏེར་ཆེན་པདྨ་གླིང་པ་ལ་ཡེ་ཤེས་ཀྱི་་་་
མཁའ་འགྲོ་མ་རྣམས་ཀྱིས་ལུས་དང་གྲིབ་བཞིན་འགྲོགས་ཏེ་སྡོང་་་་་་
གྲོགས་མཛད་པ་རེད།
དེ་ལྟ་བུའི་ངོ་མཚར་མཛད་པ་དང་ཆོས་དང་ནོར་རྫས་གཏེར་
མང་པོ་བཞེས་པའི་སྐབས་མེ་ཏོག་གི་ཆར་པ་བབས་ཤིང་འཇའ་ཟུག་
པ་སོགས་མངོན་སུམ་ཀུན་གྱི་མཐུན་སྣ་ང་དུ་གྱུར་པ་ལས། ཆོས་
-
.
，
135
，



འཁོར་དཔོན་པོ་ཀུན་ཐུབ་དང་། ཐུབ་པ་བཀྲིས། ཆོས་ཀྱི་བཀྲིས་
སྐུ་མཆེད་རྣམས་ཡིད་ཆེས་ཀྱི་དད་པས། ཆོས་རྗེ་ཁྱེད་ལྟ་བུའི་་་
གདུལ་བྱ་ཕྲིན་ལས་དེ་ཙམ་ལ་གདན་ས་པདྨ་གླིང་དང་། བདེ་ཆེན་
གླིང་། ཀུན་བཟང་བྲག་ས་ཆ་འདི་མིན་པའི་ཡངས་པ་ཞིག་ཏུ།
གཙུག་ལག་ཁང་དྲག་པ་གཅིག་བཞེངས་པ་དྲག།
ལས་མི་ཡང་ཆོས་འཁོར་ཀྱི་གླིང་སྟོད་སྨད་ལ་བསྐུལ་བར་བྱེད་
པས། ཆོས་རྗེ་ཁྱེད་རང་བསྡུ་ཆང་ཞིག་གྲབས་གྱིས་ཤིག་ཅེས་ཟེར་
བ་དང་། པདྨ་གླིང་དུ་ཆོས་འཁོར་མི་དཔོན་རྣམས་བསྡུས་པ་དེ་ལ།
དཔོན་པོ་ཀུན་ཐུབ་ཀྱིས་ཆོས་རྗེ་རིན་པོ་ཆེ་ལ། བཙུག་ལག་ཁང་
ཞིག་བཞེངས་པའི་ཞུ་བ་ཕུལ་ཡོད་པས། ལས་མི་ངེད་རང་དམང་
གི་བྱེད་དགོས་ཤིང་། ས་ཆ་གང་དུ་བརྩིག་ཁྱེད་རྣམས་གྲོས་གྱིས་
ཤིག་ཅེས་གསུངས་པ་དང་།
ཆོས་འཁོར་མི་དམང་རྣམས་ཀྱིས། དཔོན་པོ་ཁྱེད་ཀྱིས་
གར་མཛད་ཡིན་ཞེས་ཞུས་པས། འོ་ན་གཏམ་ཞིང་དུ་བྱེད་པ་དྲག་
རབ་གནས་ཀྱི་དུས། མདུན་ན་རྟ་རྒྱུག་ས་བདེ་མོ་ཡོང་བ་འདུག་་་་
གསུངས་ཏེ།
136



སྔོན་གྱི་དུས་སྨན་ལྗོངས་འདིར་དཀོན་མཆོག་གསུམ་གྱི་རྟེན་
བཞེངས་ལ་སྔ་བ་བྱམས་པ་ལྷ་ཁང་དང་། ཨོ་རྒྱན་རིན་པོ་ཆེའི་
གསུང་གསོལ་འདེབས་ལེའུ་བདུན་མ་ལས། ལྷོ་བྲག་མོན་ཁའི་
བྲག་ལ་སྐུ་རྗེས་བཞག ཅེས་གསུངས་པའི་བུམ་ཐང་སྐུ་རྗེས་རྡོ་
རྗེ་བརྩེགས་པའི་བྲག་དང་། ཨོ་རྒྱན་རིན་པོ་ཆེའི་ཕྱག་འཁར་གྱི་
ཙན་དན་སྡོང་པོ་ཡོད་པའི་མདུན། གཙང་ཆུའི་ཕར་ལོགས་སུ་གུ་
རུ་པདྨ་སམ་བྷ་ཝའི་སྐུ་རྗེས་དང་གཡས་གཡོན་དུ་ཕག་མོ་དང་ཕུར་
པའི་སྣང་བརྙན་རང་བྱོན་གསལ་བའི་གནས་དང་ཐགས་མི་རིང་བའི་
འདབས་སུ།
ལྕགས་མོ་བྱ་ལོ་བྱི་བའི་ཟླ་བའི་ཚེས་བཅུ་དགུ། གཟའ་
སྤེན་པ་དར་བའི་དུས། སྤྱི་ལོ་ ༡༥༠༠ ལ་གླང་གི་ཉི་མ་རྨངས་
བཏིང་བའི་ཚེ། ཆོས་འཁོར་གྱི་མི་དཔོན་ཐམས་ཅད་དེར་་་་་་་
འཚོགས་ཏེ་སྟོན་མོ་རྒྱ་ཆེན་པོ་བྱས་ཤིང་། གདན་ས་གཙོ་བོ་གཏམ་
ཞིང་ལྷུན་གྲུབ་ཆོས་གླིང་བཅགས་པ་རེད།
པདྨ་གླིང་པ་ནུས་པའི་མཐུ་སྟོབས་ནི། སྟངས་བྲག་རི་མོ་་་
ཅན་གྱི་གཏེར་མ་དགོངས་པ་བླ་མེད་ཀྱི་གཤམ་ནས་ལུང་བསྟན་བྱུང་བ་
137
,，
，
་



བཞིན་མཁན་པ་ལུང་དུ་བྱོན་ནས། བཀྲ་ཤིས་སྒང་དུ་བཞུགས་པའི་
མནལ་ལམ་དུ། བུད་མེད་གོས་དཀར་པོ་གྱོན་པའི་མཁའ་འགྲོ་མ་
ཞིག་བྱུང་ནས། ནངས་པར་མཁན་པ་ལུང་གི་གནས་ཡིག་འདོན་་་་
པ་ལ་སོང་ཞིག་ཟེར། པདྨ་གླིང་པས་གནས་ཡིག་གང་ན་ཡོད་དྲིས་
པས། མཁའ་འགྲོ་མ་དེ་ཡིས་ཞིབ་པར་ལུང་བསྟན་པ་བཞིན་བྱོན་
ཏེ་གཏེར་བཞེས་ནས།་སླར་ལོག་ཏེ་དབྱིམ་བྱ་གྲོང་དུ་ཕེབས་པའི་
ནངས་པར། ནས་པ་རྣམས་ཀྱིས་ངེད་ཀྱི་ས་ཆ་ལ། ཁྱེད་ཀྱིས་
གཏེར་བཏོན་པ་ཟེར་ནས་དམག་འོངས་ཏེ་གྲོང་དེ་བསྐོར་བྱུང་བས།
པདྨ་གླིང་པའི་ཕྱོགས་ནས་བཏང་རུང་ཆུས་པ་བ་རྣམས་ཀྱི་དམག་གིས།
ནས་པ་རྣམས་ཀྱི་དམག་བདས། གོ་ཆ་རྣམས་འཕྲོག གཅིག་
བཙོན་དུ་བཟུང་། བཏང་རུང་ཆུས་པ་བ་རྣམས་ཀྱི་དཔུང་དང་་་་
བསྡེབས་ནས་པདྨ་གླིང་པ་བཏང་རུང་དུ་བྱོན་ནས་ཞག་ཤས་བཞུགས་
ཤིང་། ་ནས་པ་རྣམས་ལ་སེར་པ་ཞིག་ཕབ་པས། ཉིན་ཞག་
གསུམ་གྱི་བར་དུ་ཞུ་རུ་མ་བཏུབ་པས། ལོ་ཐོག་ཐམས་ཅད་མེད་
པར་བྱས་སོ།།
དེ་ནས་ཡང་ནས་པ་རྣམས་ལ་སེར་པ་འདིས་ཆོག་གམ་ད་་་་
138



རུང་གཏོང་། ང་རང་ལ་ཨོ་རྒྱན་རིན་པོ་ཆེས་སྨོན་ལམ་བཏབ་ནས་
གཏེར་བྱུང་བ་མ་གཏོགས། ཁྱེད་ཚོའི་ནོར་ནི་མ་འཕྲོག ད་མི་
ལ་གཏོང་ངམ། ནོར་ལ་གཏོང་ཞེས་ཕྲིན་བསྐུར་བས་མ་བཟོད་ནས།
བབས་སུ་བྱུང་ནས་མཁན་པ་ལུང་གི་ས་ཆ་ཕུལ་ནས་ཡོན་བདག་ཏུ་
ཁས་བླངས། བཙོན་དུ་བཟུང་བ་དེ་བཏང་ནས་འཆམ་པར་བྱས།
ཨོ་རྒྱན་རིན་པོ་ཆེའི་བཀའ་བཞིན་སྒྲུབ་པ་ལ་དོན་མེད་སྡང་སེམས་ཀྱི་
སྐུ་དགྲ་བྱུང་བ་ལ་སྙིང་རྗེས་ཁྲོས་པའི་ནུས་པས་སྐུ་དགྲ་ནས་པ་རྣམས་
འཕྲལ་དུ་ཉམ་ཉེས་པར་གྱུར་འདུག།
པདྨ་གླིང་པ་ཐུགས་བྱམས་པ་དང་སྙིང་རྗེ་ཆེ་བ་ནི། པདྨ་གླིང་
པ་དགུང་ལོ་དྲུག་ཅུ་རེ་གཅིག་ལ་ཤར་ཀུ་རེ་ལུང་གི་གཙང་ལུང་དུ་བྱོན་
ཏེ་དབང་གནང་བའི་དུས། དུག་སང་ཉིན་ཡོང་བའི་དེ་རིང་ལ།་་
གྲྭ་པ་རྣམས་ལ་སང་ང་རང་ལ་དུག་སྟེར་མཁན་ཞིག་ཡོང་བ་འདུག་་་་
པས། ངེད་ཀྱི་རྩ་བར་ཟས་ཆང་སྟེར་མཁན་མི་སུ་ཡང་མ་བཏང་
བར་སྲུངས་ཤིག་བྱས་ནའང་། གྲྭ་པ་རྣམས་ཡེངས་པའི་བར་ལ།
བླ་མ་རྣམ་རྒྱལ་གྱི་ཆང་ཕོར་པ་གང་ལ་དུག་བཏབ་སྟེ། མི་འཐུང་
བྱས་ཀྱང་མ་ཉན་པར། ཕོར་པའི་གཤམ་ནས་འཕུལ་ཏེ་ཧབ་གང་
_139



ཁར་སོང་། ལྷག་མ་ཁོ་རང་ལ་བྱིན་པས། འཐུང་མ་ནུས་པར་
མདུན་དེར་ས་ལ་འཕོས་སོང་།
དུག་དེས་ཞག་བཞི་བཅུའི་བར་ཤིན་ཏུ་ན་བས་ཤི་ལ་ཐུག་པའི་
མཚམས་གྲྭ་པ་སྲས་འཁོར་རྣམས་ཀྱིས། བཅོས་ཀ་གང་ཡང་མ་
ཤེས། ཟས་སྐོམ་གཉིས་ཀ་ཁོང་དུ་མ་སོང་བས། མི་མིན་རོ་
མིན་ལ་ཡོད་མཚམས་སྣང་བ་ཟི་བུན་བ་ཞིག་ལ། བར་སྣང་ནས་
འཇའ་སྣ་ལྔ་དང་། མེ་ཏོག་གི་ཆར་བབ་རོལ་མོའི་སྒྲ་སོགས་ནད་
གཡོག་ཀུན་གྱིས་མཐོང་བ་དང་ཚོར་བ་བྱུང་འདུག པདྨ་གླིང་པ་རང་
གི་མཐོང་སྣང་ལ་བུ་མོ་རུས་རྒྱན་ཅན་ཌ་དྲིལ་འཁྲོལ་བ་རིགས་མང་པོ་
དང༌། གཞན་ཡང་སྐྱེས་པའི་རིགས་མང་པོ་ལང་ཚོ་དང་ལྡན་པ།
མཚར་སྡུག་འོད་ཆགས་པ་སྟག་ཤམ་རུས་རྒྱན་ཅན། སེ་རལ་ཁ་
གྱོན་པའི་ཕོ་མོ་ཁ་དོག་མི་གཅིག་པ་མང་པོས། རོལ་མོ་དང་སྤོས་་
ཀྱི་བྱེ་བྲག དར་ཚོན་འདོ་ལི་ལ་སོགས་པ་བསམ་གྱིས་མི་ཁྱབ་པ་
ཁྱེར་ནས། རང་སྣང་ལ་ཆར་བབ་པ་བཞིན་པདྨ་གླིང་པ་རང་ཉིད་
ཀྱི་རྩ་བར་སླེབ་བྱུང་བ་དང་། བུད་མེད་རུས་རྒྱན་ཅན་གཉིས་ཀྱིས་
གར་བྱེད་ཅིང་། རྡོ་དཀར་པོ་གཅིག་ལ་དར་ཟབ་རིན་པོ་ཆེས་སྤྲས་
140
་
，



，
་
，
པ། སྒོ་དྲུང་ན་ཁྲིད་འདུག་པའི་དུས་སུ།
སྐད་ཅིག་དེ་ཉིད་ལ། བཙུན་པ་གཞོན་ཤ་དང་ལྡན་པའི་ཐང་
ཤམ་ཅན་ཞིག་བྱུང་ནས། ཕྱག་ཏུ་སྦ་ལྕག་ཞིག་བསྣམས་ནས།
གདན་འདྲེན་པ་དེ་རྣམ་ལ་བཅབ་པ་རེ་རྒྱབ་རྗེས། ཁྱེད་རྣམས་ངའི་
བུ་འདི་འབོད་པ་ཅི་ཡིན། གཏེར་འདོན་འཕྲོ་ཡང་ལུས་ཡོད།
འགྲོ་དོན་གྱི་ཞུགས་ཀྱང་མ་རྫོགས། ཁྱེད་རྣམས་ལོག་རྒྱུག་གསུངས་
པ་དང་། པདྨ་གླིང་པ་རང་ཡང་ལེ་ལོ་སྙོམས་ལས་ངང་ལ་མ་བསྡད་
པར་ གཏེར་ཆོས་རྣམས་ལས་ལྡན་རྣམས་ལ་སྤེལ་ལ། གཞན་
དོན་མཐར་ཕྱིན་པར་གྱིས་ཤིག། ཅེས་གསུངས་མཚམས་མཁའ་
འགྲོའི་བསུ་བ་དེ་རྣམས་ཐམས་ཅད་གར་སོང་ཆ་མེད་དུ་སོང་།
དྲན་པ་རྙེད་ཙམ་ན། ནད་གཡོག་རྣམས་ཀྱི་ལྟ་བ་ལ།
སྔར་སྐུ་ཤེད་མེད་པ་བླ་འོག་བསྒྱུར་དགོས་པ། དེ་དུས་གཞན་ལས་་
ཤེད་ཆེ་བ་མལ་ནས་ལངས་ཏེ་ང་འགྲོ་བ་ཡིན་ཟེར། ཐམས་ཅད་
ཀྱིས་བཟུང་བས་མི་ཐུབ་པ་བྱུང་ཟེར་ནས། ཕྱི་ན་ཡོད་པ་རྣམས་
མཆི་མ་འདོན་གྱི་འདུག དེ་ཁའི་མོད་ལ་ནད་ཀྱང་ཕན། དང་
ཁ་ཡང་ཕྱེ། ཕ་ཨོ་རྒྱན་གྱི་ཐུགས་རྗེས་བསྐྱབས་པར་འདུག་
141



དེའི་དུས་སུ་བུ་སློབ་ཡོན་བདག་རྣམས་ཀྱིས། ཆང་སྟེར་མཁན་དེ་
ལ་དམག་རྒྱབ་པ་ཡིན་ཟེར་གྲབས་བྱེད་ཀྱིན་འདུག །
དེ་ལ་པདྨ་གླིང་པས་ཁོང་ལས་སྙིང་རྗེ་བ་མེད་པས་དེ་འདྲ་མ་་
བྱེད། གལ་ཏེ་བྱེད་ན་སྔོན་ལ་ང་གསོད་ལ། དེ་ནས་དམག་རྒྱབ་
བྱས་པས་བཤོལ། སྲོག་ལ་རྒོལ་བའི་འགྲན་སེམས་ཕྲག་དོག་ཅན་
དུག་སྟེར་མཁན་བླ་མ་རྣམ་རྒྱལ་ལ་པདྨ་གླིང་པས་ཐུགས་བྱམས་པ་་་
དང་སྙིང་རྗེ་ཚད་མེད་པ་སྐྱེས་ཏེ་དམག་རྒྱབ་མ་བཅུག་པ་རེད།
བོད་ཁྲི་སྐོར་བཅུ་གསུམ་གྱི་མགོ་ནག་མིའི་རྗེ་བོ་སྡེ་སྲིད་རིན་
སྤུངས་པའི་ཕོ་བྲང་ནས། སྤྱན་རས་གཟིགས་དབང་མིའི་ཚུལ་བཟུང་
བ་ཐམས་ཅད་མཁྱེན་པ་ཞྭ་ནག་པ་ཆོས་གྲགས་རྒྱ་མཚོའི་ཞབས་དྲུང་
ནས། ཟབ་ལུང་བླ་མ་སྤྲུལ་སྐུ་བ་དཔོན་སློབ་གཉིས། བཀའ་
ཤོག་རྟེན་བཅས་གནང་བྱུང་བའི་སྐབས་སུ། མཁྱེན་པ་ཆེན་པོའི་
བདག་ཉིད་ཡིན་པའི་རྟགས་སུ། ད་ལྟ་ལྷ་ཁང་གི་གཡོན་ངོས་རི་མོ་
དབུ་བཙུགས་ཡོད་པ། མྱུར་བར་གྲུབ་པ་མཛད་ནས། ཡར་
ཅིས་ཀྱང་ཕེབས་དགོས་ཤིང་། ང་དང་སྐྱེ་བ་གསུམ་གྱི་འབྲེལ་པ་ཡོད་
པས། ལྷ་ས་ཙམ་དུ་ཅིས་ཀྱང་མཇལ་བ་བྱེད་གསུངས་པའི་གཏམ་
142



ཞིང་གི་གནས་ཚུལ་མངོན་ཤེས་ཀྱིས་གསལ་བར་མཁྱེན་པའི་བཀའ་
ཤོག་ནན་ཆེན་ཕེབས་པ་ལ་བརྟེན་ནས།
བོད་དུ་བྱོན་ནས་རིན་སྤུངས་ཕོ་བྲང་དུ་ཐམས་ཅད་མཁྱེན་པ་་
ཀརྨ་པ་ཞྭ་ནག་ཆོས་གྲགས་རྒྱ་མཚོའི་སྐུ་མདུན་དུ་བཅར་ཏེ་མཇལ་་
འཕྲད་མཛད། བཀའ་ལུང་ལ། ཤོག་སེར། དམ་རྫས། ལུང་
བསྟན་སོགས་ཅི་འདྲ་ཡོད་གསུངས།
ཤོག་སེར། དམ་རྫས། ཕྱིའི་ལུང་བསྟན་སོགས་འགའ་རེ་
ཁྱེར་ཡོད། གསང་བའི་ལུང་བསྟན་ནི་ལ་ལ་དགའ་ནའང་། ལ་
ལ་མི་དགའ་བར་འདུག་པས་སུ་ལའང་མ་བསྟན་ཞུས། - ཞལ་སྔ་
ནས། ལ་ལ་དགའ་ ལ་ལ་མི་དགའ་བ་འཇིག་རྟེན་ཀུན་གྱི་ཆོས་་་་
ཉིད་ཡིན་གསུངས།
པདྨ་གླིང་པས་བདག་ལ་མི་རྣམས་ན་རེ ལ་ལས་ཟོག་པོ་
ཟེར། ལ་ལས་བདུད་སྤྲུལ་ཟེར་ནའང་། ང་རང་གི་བསམ་པ་ལ་
ནི། ཨུ་རྒྱན་གྱི་ཕྲིན་ལས་སྒྲུབ་མཁན་ཡིན་བསམ་ཡོད་པས། ད་
ལན་རྗེ་རིན་པོ་ཆེ་ནི་དུས་གསུམ་མཁྱེན་པའི་སངས་རྒྱས་ཡིན་པས་་་་
གང་ཡིན། གསལ་པོར་གསུངས་དགོས་ཞུས་ཀྱང་ལན་གང་ཡང་མ་
143



གནང་། ཞེས་པའི་ལན་ནི། ནང་པ་སངས་རྒྱས་པའི་དཔེ་ཆ་
རྣམས་ཀྱི་དོན་གོ་བ་ལེན་ཐང་དངོས་བསྟན་གྱི་གོ་བ་ལེན་ཐང་དང་་་་
ཤུགས་བསྟན་གྱི་གོ་བ་ལེན་ཐང་གཉིས་ཡོད་པ་དེ་ཉིད། ནང་པའི་
དཔེ་ཆ་ལ་སློབ་སྦྱོང་མ་བྱས་པའི་མི་རྣམས་ཀྱིས་ཤུགས་བསྟན་གྱི་གོ་བ་
ལེན་ཐང་ཤེས་ཀྱི་མ་རེད།
དེ་ལ་ལན་དཔེ་གཅིག་གི་སྒོ་ནས་བཤད་ན། དགེ་བ་སྒྲུབ་ན་
ཕན་ཡོན་དང་སྡིག་པ་བྱས་ན་ཉེས་དམིགས་ཡོད་བསམ་གྱི་འདུག་ན།
ཕན་ཡོན་དང་ཉེས་དམིགས་ཡོད་དམ་མེད་གསལ་པོ་གསུངས་བར་་་་
ཞུ་ཞེས་ཞུས་པ་ལ། དགེ་བ་ལ་ཕན་ཡོན་དང་སྡིག་པ་ལ་ཉེས་དམིགས་
ཡོད་ཅེས་ལན་དངོས་སུ་གསུངས་གནང་བ་དེ་ལ། ལན་དངོས་་་་་
་ བསྟན་ཟེར་གྱི་རེད།
དགེ་བ་ལ་ཕན་ཡོན་དང་སྡིག་པ་ལ་ཉེས་དམིགས་ཡོད་དམ་་་
མེད་གསལ་པོ་གསུངས་པར་ཞུ་ཞེས་ཞུས་པ་ལ། ལན་གང་ཡང་མ་
གསུངས་མ་གནང་ན་ཡང་། དཀོན་མཆོག་གསུམ་ལ་ཕྱག་དང་་་་
མཆོད་པ་ཕུལ། དབུལ་ཕོངས་ལ་སྦྱིན་པ་གཏོང་། བསམ་པ་
བཟང་པོ་བསྐྱེད། སྲོག་གཅོད་པ་དང་མ་བྱིན་ལེན་པ་སོགས་སྤང་་་
144
པའོ་
，



དགོས། ལས་རྒྱུ་འབྲས་བསླུ་བ་མེད་པར་ཡིན་ཞེས་གསུངས་པ་དེ།
དགེ་བ་ལ་ཕན་ཡོན་དང་སྡིག་པ་ལ་ཉེས་དམིགས་ཡོད་པར་ཤུགས་་་
ཀྱིས་བསྟན་པ་ཡིན། དཔེ་ཆའི་གོ་བ་དེ་ལྟར་ལེན་དགོས་ཀྱི་རེད།
དཔེ་ཆའི་དོན་གོ་བ་ལེན་ལུགས་དངོས་བསྟན་དང་ཤུགས་
བསྟན་ནམ་དོན་གྱིས་བསྟན་པ་དཔེ་དེ་དང་འདྲ་བ། པདྨ་གླིང་པ་ལ་
ཀརྨ་པ་ཆོས་གྲགས་རྒྱ་མཚོ་དུས་གསུམ་ཤེས་བྱ་ཐམས་ཅད་མཁྱེན་་་
པས་ཟོག་པོ་དང་བདུད་སྤྲུལ་ཡིན་མིན་ལན་དངོས་སུ་མ་གནང་ན་་་་་
ཡང་། ལན་དོན་གྱིས་སམ་ཤུགས་ཀྱིས་གསལ་བར་བསྟན་པ་རེད།
ཇི་ལྟར་བསྟན་ཞེ་ན། ཟོག་པོ་དང་བདུད་སྤྲུལ་ཡིན་ན་ཀརྨ་
པས་སྡེ་སྲིད་རིན་སྤུངས་པ་བཞུགས་ས་རོང་རིན་སྤུངས་ནས་བུམ་ཐང་
གཏམ་ཞིང་བར་ཉི་མ་བདུན་བརྒྱད་ཀྱི་ལམ་ལ་ཟབ་ལུང་བླ་མ་སྤྲུལ་སྐུ་
དཔོན་སློབ་གཉིས་བཏང་སྟེ་པདྨ་གླིང་པ་ཆེད་དུ་གདན་དྲང་གི་མ་རེད།
པདྨ་གླིང་པས་ཤཀྱ་ཐུབ་པའི་དྲུང་དུ་ཀུན་དགའ་བོས་ཙབ་ཙུབ་མི་བྱེད་
ཅེས་ཞུས་ཀྱང་མ་གསན་པར་པདྨ་གླིང་པའི་གཏེར་ཆོས་རྣམས་བརྒྱུད་
པ་ཁྱོད་རང་ལ་ཐུག་གི་བར་བདག་ལ་དབང་བ་དགོས་གསུངས་ཏེ་་་་
གསན་པར་མཛོད་པ་དེ་ཟོག་པོ་དང་བདུད་སྤྲུལ་མིན་པར་ལན་ཤུགས་
145



ཀྱིས་གནང་བ་ཡིན་པར་ཧ་གོ་གི་རེད། ཟོག་པོ་དང་བདུད་སྤྲུལ་ཡིན་
ན་གཏན་ནས་ཡ་མཛད་ཀྱི་མ་རེད།
་ རོང་རིན་སྤུངས་ལམ་ཉི་མ་བདུན་བརྒྱད་ཀྱི་ས་ནས་མི་གཉིས་
ཆབ་ཤོག་དང་བཅས་པས་པདྨ་གླིང་པ་གདན་དྲངས་ཏེ་སྐུ་མདུན་དུ་་་་
བཞུགས་གདན་གྱི་བཀུར་སྟི་དང་བཅས་གཏེར་ཆོས་རྣམས་བརྒྱུད་པ་
པདྨ་གླིང་པ་རང་ལ་ཐུག་གི་བར། དག་སྣང་གིས་གསན་པར་མཛད་
པ་དེ་ཨོ་རྒྱན་གུ་རུའི་ཐུགས་སྲས་ཕྲིས་སྒྲུབ་མཁན་ཡིན་པར་དོན་་་་་
གྱིས་སམ་ཤུགས་གིས་གསལ་བར་ལན་གནང་བ་ཡིན་པར། དཔེ་
ཆའི་དོན་གོ་བ་ལེན་ལུགས་དེ་ལྟར་ལེན་དགོས་ཀྱི་རེད། དེ་ནི་ནང་
པའི་ཆོས་ལུགས་ཀྱི་དོན་གོ་བ་ལེན་ཐང་རེད། བསྟན་བཅོས་་་་་
གྲགས་པའི་ཐ་སྙད་དོན་དངོས་སུ་ཚིག་ཟིན་གྱིས་བསྟན་པ་དང་།
དོན་དངོས་སུ་མ་གསུངས་པར་ཤུགས་ཀྱིས་གོ་དགོས་པ་ལ། དངོས་
བསྟན་དང་ཤུགས་བསྟན་ཞེས་ཡོངས་སུ་གྲགས་པ་རེད། གཟུ་ལུམ་
མ་མཛད་པར་རགས་པ་བརྟགས། ཞིབ་མོར་དཔྱད་དེ་མཛད་པར་
ཞུ། མདོར་བསྡུ་ན། ཀརྨ་པའི་ཐུགས་ལ་ཁྱོད་རང་ཟོག་པོ་དང་
བདུད་སྤྲུལ་ཡིན་ན་ང་རང་གིས་ཁྱོད་རང་འདིར་ཤོག་ཟེར་གྱི་མ་རེད།
146



ཁྱོད་རང་གཏེར་སྟོན་ཚད་ལྡན་ང་དང་སྐུ་སྐྱེ་གསུམ་གྱི་བར་འབྲེལ་བ་
ཡོད་པས་ཤོག་གསུངས་པ་ཡིན་ཞེས་དགོངས་ཏེ་བཞུགས་པ་ཡིན་གྱི་
རེད། ཀརྨ་པས་ཐག་རིང་ནས་གདན་དྲངས་གཏེར་ཆོས་གསན་
པ་དེ་ཙམ་གྱིས་ཟོག་པོ་དང་བདུད་སྤྲུལ་མིན་པར་གཏེར་སྟོན་ཡང་དག་
པ་ཡིན་པར་ཞལ་གྱིས་བཞེས་ཚར་བ་རེད།
སྔར་སྐུ་སྐྱེ་གསུམ་གྱི་བར་འབྲེལ་བ་ཡོད་གསུངས་པ། དེ་
བཞིན་ལགས་སམ་ཞུས་པས། དེ་ག་ཡིན་གསུངས། ཚེས་པ་བཅུ་
གཅིག་གི་ཉིན་མོ་བླ་མ་སྤྲུལ་སྐུ་བ་བྱུང་ནས། ཐམས་ཅད་མཁྱེན་
པའི་བཀའ་ལུང་ལ། དཔེ་ཆ་རྣམས་གཟིགས་མོ་དགོས་གསུངས་
ནས་ལེན་དུ་ཡོངས་པ་ཡིན་ཟེར། དགོངས་པ་ཀུན་འདུས། ཀློང་
གསལ། མུན་སེལ་སྒྲོན་མེ། བླ་མ་དྲག་པོ། ནོར་བུ་རྒྱ་མཚོ།
ལུང་བསྟན་ཀུན་གསལ་མེ་ལོང་། མགུར་འབུམ་པོ་ཏི་རྣམས་ཕྱག་
ཏུ་ཕུལ་བའི་རྗེས་ལ།
སྐུ་མདུན་དུ་ཇ་གྲལ་ལ་ཕྱིན་དུས། སྐྱེ་བདུན་རིལ་བུ་ཨ་མ་
ལ། ཆོས་སྨན་རིལ་བུ་བདུན། ཨུ་རྒྱན་རིན་པོ་ཆེའི་ཟག་པ།
བྱང་སེམས་དཀར་པོ། མཚོ་རྒྱལ་གྱི་བྱང་སེམས་དམར་པོ་ཚེ་རིལ་ .
，
147.



རྣམས་ཕྱག་ཏུ་ཕུལ་བས་ཤིན་དུ་མཉེས།
སྤྲེལ་ཟླའི་ཚེས་བཅོ་ལྔའི་དགོང་མོ་ཡར་ཤོག་གསུངས། ང་
རང་གཅིག་པོས་རྒྱ་གར་དུ་ཕྱིན་དུས། དཔོན་སློབ་གཉིས་ལས་མི་
བཞུགས་པར། བླ་མ་སྤྲུལ་སྐུ་བས་གཟིམ་གུར་སྒོ་བསྲུངས་ནས།
སྐུ་མདུན་གཡོན་ཕྱོགས་ན་གྲུམ་ཟེ་གཅིག་འདུག་པ་ལ་སྡོད་གསུངས་་་་
ནས་བསྡད་པས།
པོ་ཏི་འདི་རྣམས་ཀྱི་དབང་བྱེད་དགོས་གསུངས་པ་དང་།
ཤཱཀྱ་ཐུབ་པའི་དྲུང་དུ་ཀུན་དགའ་བོས་ཙབ་ཙུབ་མི་བྱེད་ཞུས་པས།
ཅིས་ཀྱང་བྱེད་དགོས་གསུངས་བྱུང་བ་དང་། པདྨ་གླིང་པས་པོ་ཏི་
རྣམས་བཏེགས་ཏེ་ཕྱག་ཏུ་ཕུལ་བས།
བཀའ་ལུང་ལ། བརྒྱུད་པའི་བཀའ་བབས་ཚུལ་རྣམས་རིམ་
བཞིན་ཁྱེད་རང་ཡན་ཆད་དུ་བདག་ལ་དབང་བའི་ཚིག་བརྗོད་དགོས་་
གསུངས་པས། པདྨ་གླིང་པས་དེ་བཞིན་བྱས་ནས་ཕུལ་བའི་རྗེས་སུ།
བཀའ་ལུང་ལ། ད་ལན་འདིར་སྦྱིན་བདག་གུ་དོག་པོ་ལ་་་་
བརྟེན་ནས། སྟབས་བདེ་མོ་རང་མ་བྱུང་། ད་འདི་ནས་ཅི་མྱུར་ལྷ་
སར་འགྲོ་བས་ལྷན་དུ་འགྲོ་ཞིང་གསུང་གླེངས་ཞིབ་ཏུ་བྱེད་གསུངས། །
148



དེ་ནས་པདྨ་གླིང་པས་མོན་དུ་ལྷ་ཁང་བཞེངས་འཕྲོ་ཡོད་པས་
ཅི་མྱུར་དུ་སང་རང་འགྲོ་ཞུས་པས། འོ་ན་གནངས་བར་དུ་ཐེན་
དགོས་གསུངས་ནས། གོས་ཆེན་ནེ་ཚོ་སྤྲིན་རིས་མ་གཅིག་གནང་།
དེའི་སང་གནང་བྱིན་ལ།་ བྱམས་པའི་གསེར་སྐུ་རྐང་གང་
མ་གཅིག དཀར་མ་གངས་དཀར་རྒྱ་ཤུགས་དང་བཅས་པ་གཅིག
དར་ཡུག་གཅིག རྟ་གཅིག གྲི་གཅིག་སྟེ་ལྔ་ཚན་གནང་བྱུང་བ་ལ།
རྟ་དེ་སླར་ཕྱག་ཏུ་ཕུལ།
རྒྱལ་དབང་ཀརྨ་པ་སྐུ་ཕྲེང་བདུན་པ་ཤོས་གྲགས་རྒྱ་མཚོ་ནི། །
འཇིག་རྟེན་དབང་ཕྱུག་སྤྱན་རས་གཟིགས་དབང་མཁའ་མཉམ་རིགས་
དྲུག་གི་སེམས་ཅན་ལ་བུ་གཅིག་པུའི་མ་ལྟར་བརྩི་བའི་སྙིང་རྗེའི་་་་་་
གཞན་དབང་གིས་བསམ་བཞིན་དུ་མིའི་གཟུགས་སུ་སྤྲུལ་ཏེ་བྱོན་པའི་
སྐུ་ལ་བཀྲ་ཤིས་པའི་རྟགས་མེ་ཏོག་གི་རྣམ་པ་མང་པོ་དང་། དབུ་
ལྟག་ལ་རྡོ་རྗེ་འཆང་གི་སྐུ། ཐུགས་ཀར་ཨ་ཡིག གསང་གནས་སུ་
ཆོས་འབྱུང་དང་འཁོར་ལོ། ཞབས་ལ་འཁོར་ལོ་། རང་བྱོན་དྲུག་
གསལ་ཞིང་།
གསུང་གིས་འཁྲུངས་མ་ཐག་ཨ་ལ་ལ་གསུངས་ཤིང་བཞད་པ་
149



( དང་། གསང་ཆབ་འོ་མར་བབ་པའི་དྲི་བཟང་གི་ངད་ཀྱིས་ཐམས་
ཅད་ཁྱབ་པའི་ངོ་མཚར་དང་ལྡན་པ།
ཐུགས་ཉོན་སྒྲིབ་དང་ཤེས་སྒྲིབ་དག་པས་དུས་གསུམ་གྱི་ཤེས་
བྱ་སྒྲིབ་མེད་དུ་གཟིགས་པའི་ཐམས་ཅད་མཁྱེན་པ་ཕྱིས་དགུང་གྲངས་
ང་གསུམ་ལ་ཞི་བར་གཤེགས་ནས་སྐུ་གདུང་ཞུགས་སུ་ཞུས་པས་རིང་
བསྲེལ་ཁ་དོག་སྣ་ཚོགས་མང་པོ་དང་།
ཁྱད་པར་སྒལ་ཚིགས་སྐུ་རྩིབས་བཅས་མ་ཉམས་པ་འབྲེལ་བ་
མགྲིན་པ་ཡན་གྱི་སྐུ་ཚིགས་ཞལ་བཅུ་གཅིག་ཏུ་དོད། །
རྩིབ་རྣམས་རེ་རེའང་ཕྱག་མང་པོའི་རི་མོ་མཐིལ་དུ་སྤྱན་དང་
བཅས་པ་སྤྱན་རས་གཟིགས་ཕྱག་སྟོང་སྤྱན་སྟོང་ཤིན་ཏུ་གསལ་བར་་་་་
བྱོན། རྒྱ་བོད་གང་དུ་སུ་ལའང་མ་བྱོན་པ་དེ་ལྟ་བུས་ཀྱང་།
ཐོགས་རིང་པོ་གཙང་རོང་རིན་སྤུངས་ཀྱི་ས་ནས་བུམ་ཐང་དུ་་་
ཟབ་ལུང་བླ་མ་སྤྲུལ་སྐུ་བ་དཔོན་སློབ་གཉིས་བཀའ་ཤོག་བཅས་རྐང་་་་
བཙུགས་ཏེ་ཆེད་དུ་པདྨ་གླིང་པ་གདན་འདྲེན་པར་བཏང་འདུག་པ་དང་
། དེ་ལས་པདྨ་གླིང་པ་གངས་རི་དང་ལ་ལུང་བརྒལ་ཏེ་བྱོན་ནས་་་
རྒྱལ་དབང་ཀརྨ་པ་དང་མཇལ་འཕྲད་མཛད་པ་དང་།་
་་150



པདྨ་གླིང་པའི་གཏེར་ཆོས་རྣམས་གཟིགས་པའི་ཚེ་ཤིན་ཏུ་ཟབ་
ཅིང་ཁུངས་བཙན་པར་གཟིགས་ཏེ། གཏེར་ཆོས་པོ་ཏི་རྣམས་ཀྱི་
དབང་དགོས་གསུངས། པདྨ་གླིང་པས་ཤཱཀྱ་ཐུབ་པ་ལ་ཀུན་དགའ་་་་
བོས་ཙབ་ཙུབ་ཞུ་མི་ནུས་གསུངས་ཀྱང་མ་གསན་པར།།
བརྒྱུད་པའི་བཀའ་བབ་ཚུལ་རྣམས་རིམ་བཞིན་ཁྱེད་རང་ཡན་
ཆད་བདག་ལ་དབང་བའི་ཚིག་བརྗོད་དགོས་གསུངས་ཏེ། པདྨ་གླིང་
པའི་གཏེར་ཆོས་པོ་ཏི་རྣམས་ཀྱི་དབང་གསན་པར་མཛད་པ་ལ་་་་་་་
བརྟགས་ན། ད ་
རིག་འཛིན་པདྨ་གླིང་པ་གཏེར་སྟོན་རྣམས་ཀྱི་ནང་ནས་གཏེར་
ཆེན། ་གཏེར་ཆེན་ཐམས་ཅད་ཀྱི་ནང་ནས་ཀྱང་གོང་དུ་གསལ་བ་
ལྟར་གཏེར་སྟོན་རྒྱལ་པོ་ཡིན་པར་དེ་ཡིས་ཀྱང་གསལ་ལོ།
དེ་བཞིན་ཐ་མལ་པའི་གང་ཟག་ཅིག་མ་ཡིན་པའི་བྱ་པ་ཁྲི་དཔོན་
བཀྲ་ཤིས་དར་རྒྱས་ཀྱིས་ཀྱང་ཐག་རིང་པོའི་ས་ནས། མངག་གཞུག་
ཧོར་འདྲ་ལུག་པོ་དང་། དར་རྒྱས་གཉིས། ཨ་ནེ་ཀུན་བཟང་མོས་
སྣ་འཁྲིད་བྱས་ནས། རིག་འཛིན་པདྨ་གླིང་པ་རྐང་བཙུགས་ཏེ་གདན་
འདྲེན་པར་བྱུང་བས།
，
•
1
151



པདྨ་གླིང་པ་དཔོན་སློབ་དྲུག་ཅུ་ཙམ་ཀུ་རི་ལུང་ནས་བཞུགས་
ཏེ་གངས་རི་དང་ལ་ལུང་མང་པོ་བརྒལ་ཏེ། བྱ་པ་ཁྲི་དཔོན་གྱི་ཕོ་བྲང་
ཆོས་རྒྱལ་ལྷུན་པོར་ཕེབས། གོས་ཆེན་གྱི་འབོལ་ལྔ་བརྩེགས་དང་།
རིན་པོ་ཆེའི་ཕྲ་མང་པོས་བརྒྱན་པའི་ཅོག་རྩེ་སོགས་དེར་ཡང་བསྙེན་
བཀུར་ཆེན་པོས་མཆོད་ཅིང་། ཁྲི་དཔོན་བཀྲིས་དར་རྒྱས་རང་
ཉིད་གྲུམ་གདན་ཚིག་རྐྱང་ཞིག་བཏིང་བའི་ཁ་ལ་བཞུགས་ནས་བཀའ་
ལུང་ལ། ཀོང་པོར་ར་ག་སྤྲུལ་སྐུའི་ལུང་བསྟན་ལ། གཉལ་དུ་
སྤྲུལ་སྐུ་གསུམ་འབྱོན་དུས་ཟེར་བའི་ལུང་བསྟན་བྱུང་བ། ཐམས་
ཅད་མཁྱེན་པའི་སྐུ་དྲུང་དུ་ཞུས་པ། བུམ་ཐང་གཏེར་སྟོན་བོས་ན་
ཅི་འདྲ་ཡོང་ཞུས་པས། ང་དང་སྐྱེ་བ་གསུམ་གྱི་འབྲེལ་བ་ཡོད་
པས། གདན་འདེན་བྱེད་པས་ཆོག་གསུངས་པས།
ཧོར་འད་གཉིས་པོ་གདན་འདྲེན་ལ་རྐང་བཙུགས་སུ་བཏང་བ་
ཡིན། འདིར་བྱོན་པ་བཀྲིན་ཆེ། སང་ནས་ངེད་ལ་བླ་མ་དྲག་
པོའི་དབང་ཞིག་གནང་དགོས་ཞེས་གསུངས།
སང་ཉིན་བླ་མ་དྲག་པོའི་དཀྱིལ་འཁོར་ཞལ་ཕྱེ་ནས།
བུམ་ཐང་སྐུ་རྗེས་ནས་གདན་དྲངས་པའི་དྲག་པོ་ཡང་གསང་བླ་མེད་ཀྱི་
བ
:་，
་
1
，
: 152



L
1.
5
དབང་ཡོངས་སུ་རྫོགས་པའི་དཔེ་ལུང་དང་བཅས་པ་ཕུལ་ཞིང་། དྲག་
པོ་ཡང་གསང་བླ་མེད་ཀྱི་དཔེ་ཆའི་སྐོར་རྣམས་ཚང་མ་ཕུལ། །
ཟླ་བ་བདུན་སྡོད་དགོས་གསུངས་ཀྱང་། གྲྭ་པ་རྣམས་འགྲོ་
རིངས་པའི་སྟོབས་ཀྱིས། ཞག་བདུན་ལས་མ་བསྡད་ནའང་། སྔོན་
གྱི་སྨོན་ལམ་དང་། གུ་རུའི་ལུང་བསྟན་ལ་བརྟེན་ནས། དེ་ཕྱིན་
ཆད་སྒོ་གསུམ་གུས་པའི་སྒོ་ནས་སྦྱིན་བདག་གི་རྩ་བར་གྱུར།
ལུང་བསྟན་ཀུན་གསལ་མེ་ལོང་ལས། ད་ལྟའི་ལོ་ཙཱ་དཔལ་
ཡེ་ཤེས།། གཉལ་ལོར་བྱར་གསུམ་དཔོན་བརྒྱུད་འཁྲུངས།། བཀྲ་
ཤིས་མིང་ཅན་བློ་སྟོབས་ལྡན།། སྤྲུལ་སྐུའི་ཞབས་བཏེག་དྲག་སྒྲུབ་
ལེན།། ཆབ་སྲིད་རྒྱས་ཤིང་བསྟན་པ་སྤེལ།། ལྔ་བཅུ་ང་གསུམ་
བར་ཆད་འབྱུང་ཡང་སྲིད།། དེ་ལ་བར་ཆད་མ་བྱུང་ཞིང་།། དྲག་
སྒྲུབ་སྒྲུབ་པ་བྱས་གྱུར་ན།། དྭགས་ཀོང་མངའ་རིས་དབུས་གཙང་
རྣམས།། མངའ་འོག་འདུས་ནས་དཔལ་རི་པདྨར་བདེ༎
ཞེས་གསུངས་པའི་རྟེན་འབྲེལ་དང་མཚུངས་པར། རྗེས་སུ་
ཡང་ལོ་རེ་བཞིན་འབུལ་བ་རྒྱུན་མ་ཆད་པ་བསྐྱལ་བ་བྱུང༌། །
དེའི་དུས་སུ་སྲས་པོ་ན་རེ། ཆོས་རྗེ་ཁྱེད་འགྲོ་བའི་དོན་་་་
༈
*
153



ལ་བྱོན་པ་སྐུ་དྲིན་ཆེ། ང་ཡང་ཚེ་སྔ་མ་འགྲོ་བའི་དོན་བྱས་པ་ཞིག་
ཡིན་གསུངས་པ་དང་། ཡབ་ཀྱིས། ཁྱེད་ཀྱིས་ཅིའི་འགྲོ་དོན་བྱས་
གསུངས་པས།
ང་ནི་རྒྱལ་དབང་ཆོས་རྗེའི་སྐྱེ་བ་ཡིན་གསུངས་པ་དང་། ཡབ་
ཀྱིས་ཁྱོད་རྒྱལ་དབང་ཆོས་རྗེའི་སྐྱེ་བ་ཡིན་དོན་མེད་གསུངས་པས།
སྲས་པོས་སང་ཕོད་ངའི་ལྕོག་བུ་པ་རྣམས་སླེབས་དུས་ཤེས་གསུངས་
ཏེ་ཞལ་གྱིས་བཞེས།
ཡབ་ཀྱིས། ཆོས་རྗེ་ཁྱེད་ལྟ་བུས་ཕེབས་པ་དང་། ཨོ་
ལོས་སྐྱེ་བ་བཤད་པ་རྟེན་འབྲེལ་འགྲིགས་གསུངས། ཤིན་ཏུ་ཐུགས་
མཉེས་པར་མཛད། དེ་ནས་ལོག་བྱོན་པའི་ཚེ། མཚོ་སྣ་དང་
ཟངས་ཡག་བྲག་དང་དོམ་ཚང་རོང་བརྒལ་ནས་བླ་མ་ནམ་མཁའ་རྒྱལ་
པོའི་དགོན་པ་ལེ་ཆུང་དུ་ཕེབས། བླ་མ་ནམ་མཁའ་རྒྱལ་པོས་ལོ་
ཆུང་གི་ལམ་བྲག་རིས་བཅད་དེ་རྟ་ཐར་ས་མེད་ཟེར་མ་གསན་
པར་བྱོན་པས་བྲག་རིའི་སྟེང་དུ་སླེབས། བྲག་རི་ནས་སྐྱེས་དང་ཐག་
པ་ལ་བརྟེན་ནས་འགྲོ་དགོས་ས་ནས་ཆིབས་རྟ་དང་བཅས་རྫུ་འཕྲུལ་
གྱིས་བྱོན་པའི་ཚེ། བྲག་ལ་ཆིབས་རྟའི་ལག་པའི་རྗེས་ཤིན་ཏུ་གསལ་
154



བ་གཅིག་བྱུང་བས། བླ་མ་ཤཱཀྱས་རྟ་དེ་ལ་ཕྱག་འཚལ་བར་མཛད།
འཇམ་དབྱངས་ཆོས་ཀྱི་གྲགས་པའི་ཡབ་བོད་ཀྱི་མི་ཆེན་ཆོས་རྒྱལ་་་
སེམས་དཔའ་ཆེན་པོ་བཀྲིས་དར་རྒྱས་ཀྱིས་ཀྱང་གཙུག་ཏུ་བསྟེན་ཅིང་
སྒོ་གསུམ་གུས་པས་སྦྱིན་བདག་གི་རྩ་བ་མཛད་འདུག་།།
པདྨ་གླིང་པ་བུམ་ཐང་པ་ཡིན་ན་ཡང་བུམ་ཐང་པའི་སྐད་ཀྱིས་
ཆོས་མ་གསུངས་ཟེར་བ་ནི། པདྨ་གླིང་པ་ལ་སྐུར་པ་བཏབ་རྒྱུའི་ཚིག་
མ་ཐོབ་པ་རེད་མ་གཏོགས། དུས་རབས་ ༡༥ པ་རབ་བྱུང་ ༨
པའི་ལྕགས་རྟ་ནས་དུས་རབས་ ༡༥ རབ་བྱུང་དགུ་པའི་ལྕགས་་་་
སྦྲུལ་བར། རིག་འཛིན་ཆེན་པོ་པདྨ་གླིང་པ་སྐུ་དངོས་བཞུགས་པའི་
སྐབས་ཀྱི་དངོས་སློབ་རྣམས་ལ། ཆོས་བུམ་ཐང་པའི་སྐད་ཀྱིས་
གསུངས་ཡོད་མེད་སུས་ཀྱང་མི་ཤེས། ཆོས་བུམ་ཐང་པའི་སྐད་
ཀྱིས་གསུངས་ཡོད་ནའང་། དཔེ་རྒྱུན་གསུང་རྒྱུན་རྣམས་བསྟན་
པའི་དོན་ལ་ཆོས་སྐད་དུ་བྲིས་ཡོད་པ་རེད། སྤྱིར་ཡི་གེར་བཀོད་
རིགས་ལ་ལུང་གི་བསྟན་པ་སྤྱི་འགྲོས་ཀྱིས་བརྡ་དང་ཐ་སྙད་ཐམས་་་
ཅད་ཆོས་སྐད་དུ་བཀོད་བཞག་ཡོད་པ་ཀུན་གྱི་སྲོལ་ཡིན།
དེ་སྐབས་ཆོས་ཡུལ་ཕྱོགས་སོ་སོའི་སྐད་ཀྱིས་མ་གསུངས་་
155



ཀ 1༦་མས་བཤད་
པར་ཆོས་སྐད་ཁོ་ནའི་སྒོ་ནས་གསུངས་ཡོད་པ་ཡིན་པ་སུས་ཀྱང་མི་
ཤེས། ད་ལྟའང་བུམ་ཐང་པའི་སློབ་དཔོན་གྱིས་བུམ་ཐང་པའི་སློབ་
ཕྲུག་ལ་བུམ་ཐང་པའི་སྐད་ཀྱིས་ཆོས་བཤད།
གཞུང་པ་ལ་གཞུང་རྫོང་ཁའི་སྒོ་ནས་ཆོས་བཤད་པ་ཡིན་ནའང་།
ཡིག་ཆར་བཞག་རིགས་ལ་ཀུན་གྱི་སྤྱི་འགྲོས་སྲོལ་ལྟར་ཆོས་སྐད་ཀྱི་་
སྒོ་ནས་བཞག་གི་ཡོད་པ་ཡིན།
སངས་རྒྱས་བཅོམ་ལྡན་འདས་ལུམ་བིའི་ནི་ནེ་པ་ལིའི་ཡུལ་
དུ་འཁྲུངས་པས། ཆོས་ནེ་པ་ལིའི་སྐད་ཀྱིས་སམ་ཧིན་དུའི་སྐད་
ཀྱིས་གསུངས་དགོས་པ་ཡིན་པ་ལ། ཆོས་ལེགས་སྦྱར་གྱི་སྐད་ཀྱིས་
གསུངས་པར་གྲགས་པའི་ཕྱིར་རོ། །
དུས་རབས་བཅོ་ལྔ་པ་རབ་བྱུང་བརྒྱད་པའི་སྐབས་དེར། ཨོ་
རྒྱན་གུ་རུ་རིན་པོ་ཆེའི་ཐུགས་སྲས་གཏེར་སྟོན་རྒྱལ་པོ་པདྨ་གླིང་པའི་
སྐུའི་མཛད་པ་མིའི་གཙོ་བོ་བླ་དཔོན་ཆེ་དགུའི་དབུས་སུ་ངམ་ནག་གི་
མཚོ་དང་མེ་ལོང་གི་ངོས་ལྟ་བུའི་བྲག་རི་གཡང་ས་ལ་སོགས་པར་བྱ་
བྱི་ལས་ལྷག་པའི་རྫུ་འཕྲུལ་གྱིས་ཆོས་དང་ནོར་གྱི་གཏེར་ཁ་མང་པོ་་་
བཞེས་པ་དང་། སྲ་མཁྲེགས་ཀྱི་རྡོ་ལ་ཕྱག་ཞབས་ཀྱི་རྗེས་འདམ་
156



ལ་བཞག་པ་ལྟ་བུའི་རྫུ་འཕྲུལ་དང་།
གསུང་གི་མཛད་པ་ཐེག་པ་རིམ་པ་དགུའི་བཀའ་མདོ་རྒྱུད་ཀྱི་
བརྗོད་བྱ་རྗོད་བྱེད་ཀྱི་ཆོས་ཚུལ་ བསླབས་སྦྱངས་ལ་མ་ལྟོས་པར་་་་་
སྦྱངས་པ་སྔོན་སོང་གིས་ གདུལ་བྱའི་ཁམས་དབང་དང་འཚམས་་་་
པའི་ཆོས་དང་། ལྷག་པར་དུ་ཟབ་གཏེར་ཆོས་གྱི་སྨིན་གྲོལ་གདམས
པའི་བདུད་རྩིས་སྨན་ལྗོངས་འདི་དང་། སྟོད་མངའ་རིས། བར
དབུས་གཙང་། སྨད་མདོ་ཁམས་ཀྱི་ཕྱོགས་ཐམས་ཅད་ནས་པདྨའི་
ཚལ་དུ་བུང་བ་འདུ་བ་བཞིན། འདུས་པའི་བླ་སྤྲུལ་སྐྱེས་ཆེན་སྐྱ་
སེར་མཆོག་དམན་ཐམས་ཅད་ཚིམས་པར་མཛད།
ཐུགས་ཀྱི་དགོངས་པ་ཇི་ལྟ་བ་རྫོགས་པ་ཆེན་པོའི་སྣང་བཞིའི་
ཡིས་མཐར་སོན་ཏེ། ཇི་སྙེད་པ་མཁྱེན་པའི་ཡེས་ཀློང་རྡོལ་ཞིང་
རང་དོན་སྲིད་ཞི་གཉིས་ཀྱི་མཐའ་ལས་འདས་ཀྱང་། མཁའ་མཉམ
འགྲོ་བ་རྣམས་ལ་དམིགས་པ་ མེད་པའི་བརྩེ་བའི་སྙིང་རྗེ་ཆེན་པོས་
བུ་གཅིག་པུའི་མ་བཞིན་དགོངས་པར་མཛད།
ཡོན་ཏན་སྐུ་བཞི་ཡིས་ལྔའི་བདག་ཉིད་བྱང་ཆུབ་ཀྱི་ཆོས་སུ
ཅུ་སོ་བདུན་ཟག་མེད་ཀྱི་ཡོན་ཏན་རྒྱ་མཚོ་ལྟ་བུ་ལ་མངའ་དབང་་་་
157



འབྱོར་པས་ལྐོག་ཏུ་གྱུར་པའི་ཤེས་བྱ་ཐམས་ཅད་གསལ་བར་གཟིགས་
ཏེ་ལུང་བསྟན་པ་ཐམས་ཅད་ཇི་བཞིན་མངོན་དུ་གྱུར།
ཕྲིན་ལས་ཀྱི་མཛད་པ་སྨན་ལྗོངས་འདིའི་མཆོག་དམན་གྱི་སྐྱེ་
དགུ་ཐམས་ཅད་དང་། རྒྱ་གར་ཤར་ཕྱོགས་གདོང་ཁའི་རྒྱལ་པོ་དར་
མ། བོད་གངས་ཅན་ལྗོངས་སྟོད་སྨད་བར་གསུམ་གྱི་བླ་སྤྲུལ་སྐྱེས་
ཆེན་དམ་པ་འདུལ་བ་འཛིན་པའི་མཁན་པོ། སྡེ་སྣོད་གསུམ་འཛིན་
པའི་སྟོན་ཆེན། རླུང་སེམས་ལ་རང་དབང་ཐོབ་པའི་གྲུབ་ཐོབ་རྣལ་
འབྱོར་པ་རྣམས་ཀྱིས་གཙོས་གདུལ་བྱ་བསམ་གྱིས་མི་ཁྱབ་པ་སྨིན་་་་་
པར་མཛད་པ་ལགས་སོ།།
དེ་ལྟར་གཏེར་སྟོན་རིག་འཛིན་ཆེན་པོ་པདྨ་གླིང་པ་ཆོས་རྒྱལ་
གྱི་སྲས་མོ་ལྷ་ལྕམ་པདྨ་གསལ་གྱི་རྣམ་འཕྲུལ་གུ་རུ་རིན་པོ་ཆེས་ཐང་
ཡིག་ནས་ལུང་བསྟན་ཚུལ།
མགར་བའི་རིགས་མ་ཡིན་པར་འོད་གསལ་ལྷ་ལས་ཆད་་་་་
པའི་སྨྱོས་ཀྱི་རིགས་ཡིན་ཚུལ།
རྒྱལ་སྲས་བྱང་ཆུབ་སེམས་པའི་སྤྱོད་པ་ལྕགས་བཟོ་མགར་བ་
མཛད་པ་སེམས་ཅན་གྱི་དོན་ཆེན་པོར་འགྱུར་ཚུལ།
158.



གཏེར་སྟོན་ཟོག་པོ་རྫུན་མིན་པར་ཤིན་ཏུ་འཇིགས་སྐྲག་གི་་་་་
གནས་མཚོ་དང་བྲག་གཡང་ཆེན་པོ་ནས་མི་མང་གི་དབུས་སུ་ཁྲོམ་་་
གཏེར་བཞེས་ཚུལ།
ནང་སོ་དགོས་དགོས་རྒྱལ་བ་དང་དབང་རྒྱལ་བ། བྱ་ཁྲི་་་
དཔོན་བཀྲིས་དར་རྒྱས་དང་སྡེ་སྲིད་རིན་སྤུངས་པ་སོགས་མི་ཆེན་དང་
། རྒྱལ་དབང་ཀརྨ་པ་ཆོས་གྲགས་རྒྱ་མཚོ་དང་ འབྲུག་པ་ཀུན་
ལེགས་ གཏེར་སྟོན་ལས་འཕྲོ་གླིང་པ་ འབྲུག་ཆེན་ངག་དབང་ཆོས་
རྒྱལ་རྣམས་ཀྱི་གཏེར་སྟོན་ཚད་མར་ཆ་བཞག་ཚུལ།
སྐྱབས་མགོན་ཐམས་ཅད་མཁྱེན་པ་གོང་ས་ལྔ་པས་གཏེར་སྟོན་
རྒྱལ་པོ་བཞི་པ་ཡིན་པར་ངོས་འཛིན་མཛད་ཚུལ།
ཀུན་མཁྱེན་ཀློང་ཆེན་རབ་འབྱམས་ཀྱི་སྤྲུལ་སྐུ་འཁྲུལ་མེད་་་་་
ཡིན་ཚུལ།
མཁས་གྲུབ་གཏེར་སྟོན་རིག་འཛིན་གྲུབ་ཐོབ་ཡོངས་ཀྱི་འཁོར་
ལོས་སྒྱུར་བ་འཇམ་དབྱངས་མཁྱེན་བརྩེའི་དབང་པོ་དང་། འཇམ་
མགོན་བློ་གྲོས་མཐའ་ཡས་འཇམ་མགོན་རྣམ་གཉིས་ཀྱིས་གཏེར་སྟོན་
རྒྱལ་པོ་བཞི་པར་བསྔགས་ཚུལ།
， 159



ཆོས་རྗེ་འབྲུག་པ་ཀུན་ལེགས་པདྨ་གླིང་པའི་སློབ་མ་ཡིན་ཚུལ།
བུམ་ཐང་པ་ཡིན་པ་ཙམ་གྱིས་ཆོས་བུམ་ཐང་པའི་སྐད་ཀྱིས་་་
གསུངས་དགོས་པའི་ངེས་པ་མེད་ཚུལ་བཅས་ཀྱིས།
སྤྲུལ་པའི་གཏེར་སྟོན་རྒྱལ་པོ་རིག་འཛིན་པདྨ་གླིང་པའི་སྐུ་་་་
གསུང་ཐུགས་ཀྱི་གནས་ཚུལ་རང་བཞིན་སྒྲོ་སྐུར་དང་བྲལ་བ་ངེས་་་་
པར་བརྗོད་པ་འདི་ཉིད་བྲིས་དགོས་པའི་རྒྱུ་རྐྱེན་ནི།
སྔོན་སངས་རྒྱས་བཅོམ་ལྡན་འདས་སྐྱོན་ཀུན་ཟད། ཡོན་
ཏན་ཀུན་ལྡན་ལ་ ལྷས་བྱིན་དང་ ལེགས་པའི་སྐར་མ་གཉིས་ཀྱིས་
རྣམ་པ་ཀུན་ཏུ་སྐུར་པ་བཏབ་ཅིང་། སྨྲ་འབེབས་ཁོ་ན་བྱས་པ་དང་།
དེ་བཞིན་སངས་རྒྱས་གཉིས་པ་པདྨ་འབྱུང་གནས་ལ་ཡང་་་་་
རྒྱལ་པོ་ཁྲི་སྲོང་ལྡེ་བཙན་གྱི་བློན་པོ་རྟ་ར་ཀླུ་གོང་སོགས་ཀྱིས་ངན་་་་་་
སེམས་སྐུར་འདེབས་ གནོད་འཚེ་ ལོག་སྒྲུབ་ཁོ་ན་བྱས་པ་བཞིན་དུ།
གཏེར་ཆེན་རིག་འཛིན་པདྨ་གླིང་པ་ལ་ཡང་ བླ་མ་ཤངས་པ་
ནམ་མཁའི་མིང་ཅན་ཞིག་གིས་ཕྲག་དོག་དང་ཆགས་སྡང་ལངས་ནས།
རིག་འཛིན་ཆེན་པོ་པདྨ་གླིང་པ་ཀུར་སྟོད་གཞམ་གླིང་དུ་ཐུགས་རྗེ་ཆེན་
པོ་མུན་སེལ་སྒྲོན་མེའི་ཁྲིད་ཀ་གསུངས་པའི་དུས་སུ། བླ་མ་ཤངས་
་160
，，
་



པ་དཔོན་སློབ་ ༣༠ ཙམ་བྱུང་ནས། བླ་མ་གཏེར་སྟོན་གྱིས་ཆོས་
གསུངས་ན་ངས་ཀྱང་གསུངས་ཀྱི་ཡིན་པས་ནངས་པར་ངེད་གཉིས་པོ་
ལ་ཆོས་ཁྲི་རེ་རེ་རྩིག་དགོས།
ཁོང་སྔ་དྲོ་གསུངས་ན། ངས་ཕྱི་དྲོ་གསུངས་པས་ཆོག ཁྱེད་
རང་རྣམས་དབྱེར་མེད་པར་ཉན་དགོས་ཟེར་ནས། ཆོས་དུང་ཉིས་
འབྲེལ་དུ་འབུད་ཅིང་། ཞག་གསུམ་བཞི་ཙམ་བསྐོར་ནས་བསྡད་
དེ་འགྲོར་མ་ཉན་པ་དང་། པདྨ་གླིང་པ་ཟོག་པོ་ཡིན། བདུད་སྤྲུལ་
ཡིན་ཞེས་སྐུར་པ་བཏབ་སྟེ། པདྨ་གླིང་པ་ཆོས་གསུངས་པའི་བར་
ཆད་བྱས་པ་ན།
དེ་ནས་ཞམ་གླིང་གི་གཙོ་བོ་རྣམས་འདུས་ནས། ཡོན་་་་
བདག་རྣམས་ཀྱིས་ ཁྱེད་ཡུལ་གྱི་བླ་མ་ཡིན་པས་ཆོས་ནམ་ཡང་་་་
འཆད་ཉན་བྱེད་པས་ཆོག ད་རེས་ཁོང་ལ་བྲེལ་བ་ཡོད་པ་ཡིན་
བྱས་ཀྱང་། མ་ཉན་པར་ཕུར་ཚུགས་བཏང་བ་དང་། ཡོན་བདག་
རྣམས་ཀྱིས། འོ་ན་བླ་མ་གཏེར་སྟོན་བྱོན་འཕྲལ་དུ། བླ་མ་ཁྱོད་
རང་གིས་ཅི་གསུངས་བཀའ་ལ་ཉན་ཅིང་། ཁྲིད་ཀྱང་འཛུགས་་་
བྱས་པས་མ་ཉན།
161



དེ་ནས་པདྨ་གླིང་པས་གསུངས་པ། ཡོན་བདག་རྣམས་་་་
ཀྱིས་ཤིང་འཐུ་ཤོག་དེ་རིང་ངེད་གཉིས་པོ་ལ་མེ་ཧོམ་རེ་རེ་རྩིག་དགོས།
དེ་ནས་ངེད་རང་གཉིས་དཀོན་མཆོག་ལ་བདེན་པ་བདར་ནས། །
མེའི་ནང་དུ་མཆོངས་པ་བྱེད།
དེ་ལྟར་མ་བྱེད་ན་རྟགས་གཞན་བསྟན་ཀྱང་། ཁོང་གིས་ཟོག་
ཡིན་ཟེར་ལབ་འོང་བས། དེ་བྱེད་ཐག་ཆོད་བྱས་ཏེ། ངེད་རང་
གཉིས་མེའི་ནང་དུ་མཆོངས་ནས་ང་ཚིག་པར་གྱུར་ན་ཟོག་བྱེད་མཁན་
མི་འོང་། ཁོང་ཚིག་ནི་ཆགས་སྡང་བྱེད་མཁན་མི་འོང་། ་་་་་
གཉིས་ཀ་ཚིག་ན་སངས་རྒྱས་ཀྱི་བསྟན་པ་ལ་ཕན་པར་འདུག་
ཅེས། མེ་ཧོམ་བརྩིགས་ཏེ་སུས་མཆོངས་མ་ནུས་པ་དེ་བླ་མ་མིན་
པའི་རྟགས་སོ་ཞེས་གསུངས་ཏེ་ཡི་གེ་བཏང་བ་བཞིན་ཡོན་བདག་་་་་
རྣམས་ཀྱིས་ཀྱང་བླ་མ་ཁྱོད་རང་གཉིས་སུས་མཆོངས་མ་ནུས་པ་དེ་བླ་
མ་མིན་པའི་རྟགས་སོ་ཅེས་ཟེར་བ་ལས།
བླ་མ་ཤངས་པ་ལ་ཡི་གེ་འབྱོར་མ་ཐག་ བླ་མ་ཤངས་པ་ནམ་
མཁའ་དཔོན་སློབ་རྣམས་བྲོས་སོང་འདུག བླ་མ་ཤངས་པ་དེ་ནི།
གསང་བའི་ལུང་བསྟན་ནང་ནས།
162
1
，，
་
，



བོན་བློན་སྟག་སྣའི་སྐྱེ་བ་སྔགས་པའི་རིགས་འཆང་གཅིག །
ནམ་མཁའི་མིང་ཅན་ཤངས་ཀྱི་ཕྱོགས་ནས་འབྱུང་། དམ་ལོག་ཕྱོགས་
མེད་དུག་ལྔའི་ཆོས་སྒྲ་སྒྲོག། ཕྱི་དཀར་ནང་ནག་དམྱལ་བའི་ས་བོན་
འབྱུང་། སུ་དང་འབྲེལ་བ་ངན་སོང་གནས་སུ་འཁྲིད།།
ཅེས་གསུངས་པའི་ལུང་བསྟན་བཞིན་དུ། བླ་མ་ཤངས་པ་
ནམ་མཁའ་དེ་སྐྱེ་བ་སྔོན་བོན་བློན་སྟག་སྣའི་སྐབས་སྨོན་ལམ་ལོག་་་་
པའི་མཐུ་སྨིན་ཏེ། ་ པདྨ་གླིང་པ་ལ་ཕྲག་དོག་ཆགས་སྡང་བྱེད་ཅིང་ །
བཀུར་པ་ཚད་མེད་པ་བཏབ་པར་བྱས་ཀྱང་རང་ཉིད་དམྱལ་བའི་རྒྱུ་
བསགས་པ་ཙམ་ལས།་ གུ་རུ་རིན་པོ་ཆེའི་ཐུགས་སྲས་པདྨ་གླིང་
པའི་ཟབ་ཆོས་ཀྱི་ཕྲིན་ལས་ཉི་མའི་དཀྱིལ་འཁོར་ལག་མཐིལ་གྱིས་་་
འགེབས་པར་མི་ནུས་པ་མ་ཟད།
པདྨ་གླིང་པའི་སྐུ་གསུང་ཐུགས་གསང་བ་གསུམ་གྱི་རྣམ་པར་
ཐར་པ་ཚད་མར་གྱུར་པའི་མི་ཆེན་བླ་ཆེན་ཡོངས་ཀྱིས་ཐུགས་ཡིད་
ཆེས་ཏེ་གཙུག་ཏུ་བཀུར་བས། ། སྙན་པས་ས་སྟེང་དུ་ཁྱབ། དམ་
རྫས་ སྐུ་གཏེར། ཆོས་གཏེར་བླ་རྫོགས་ཐུགས་གསུམ་ལ་སོགས་
པ་ཉི་ཟླ་ལྟར་ཡོངས་ལ་ཁྱབ། སྔོན་གྱི་སྨོན་ལམ་མཐུས། གཏེར་
སག་
163



གྱི་བསྟན་པ་ཡང་ཚེ་ལོ་སུམ་ཅུ་པའི་བར་མི་ནུབ་པར་གནས་པར་་་་་
སངས་རྒྱས་གཉིས་པ་པདྨ་འབྱུང་གནས་ཀྱི་རྣམ་ཐར་ཡིད་ཀྱི་མུན་་་་
སེལ་ལས་གསུངས།
རྣམ་རིག་ཤིན་ཏུ་བཀྲ་བའི་གང་ཟག་འགའ་ཞིག་གིས། པདྨ་
གླིང་པ་ཕྱག་གི་འདུ་བྱེད་མཁས་པས་བླ་མ་ཡི་དམ་ སངས་རྒྱས་བྱང་
སེམས་ཀྱི་སྐུ་བརྙན་བཟོས་ཏེ། སྔར་ཁོ་རང་གི་སྦས་ཏེ་རྗེས་སུ་ཁོ་
རང་གིས་ཚུར་གཏེར་ནས་བཏོན་ཏེ། ཁོ་རང་གཏེར་བཏོན་པ་ཡིན་ ་
ཞེས་ལྗོངས་འདིའི་སྐྱེ་འགྲོ་མང་པོ་མགོ་བསྐོར་བ་དང་།་ ་
དེས་མ་ཚད་པ་དུས་དེ་སྐབས་ཀྱི་གངས་ཅན་ལྗོངས་ཀྱི་སྐྱེ་འགྲོ་
ཕལ་ཆེ་བ་ཡང་ཁོའི་མགོ་བསྐོར་གྱི་འོག་ཏུ་ཚུད་པ་རེད། ཅེས་ཟེར་
བ་ཡང་བདེན་པ་རེད་དེ་མགོ་བསྐོར་ལྡོག་ཕྱོགས་ནས་བཏང་བ་རེད།།
གཏེར་སྦེད་མཁན་ཨོ་རྒྱན་པདྨ་དང་། གཏེར་འདོན་མཁན་
ཨོ་རྒྱན་པདྨ་གཉིས་ལ། སྦེད་མཁན་ལ་འབྱུང་གནས་དང་།
འདོན་མཁན་ལ་གླིང་པ་ཞེས་པའི་ཚིག་གྲོགས་སྦྱར་ན་བྱེད་མཁན་་་་་་
འདོན་མཁན་སོ་སོ་རེད་འགྲོ་གི་འདུག
གང་ལྟར་ཡང་གཏེར་འདོན་མཁན་ཨོ་རྒྱན་པདྨ་གླིང་པ་དེ་ཡིས་
164



，
སྐྱེ་འགྲོ་ཡོངས་ཀྱི་མགོ་བསྐོར་ཚུལ་ནི། འཇིག་རྟེན་སྲིད་པ་ཁམས་
གསུམ་འཁོར་བའི་སྐྱེ་འགྲོ་ཡོངས་ཀྱི་གཤིས་ལུགས་མཚན་ཉིད་ནི།
དུས་རྟག་པར་ཡུལ་ ཡུལ་ཅན་གཟུང་འཛིན་གྱིས་འཁོར་བའི་ས་བོན་
རྒྱུན་མ་ཆད་པར་བཏབ་དང་འདེབས་བཞིན་པའི་བྲེལ་བ་ལ། །
པདྨ་གླིང་པས་ བླ་མ་ ཡི་དམ་ སངས་རྒྱས་བྱང་སེམས་་་་
སོགས་ཀྱི་སྐུ་བརྙན་གཏེར་བཏོན་ཏེ་བསྟན་པས། འཁོར་བའི་ས་
བོན་འདེབས་མཁན་རྣམས་བསླུས་ཏེ། མཐོང་ཐོས་དྲན་རེག་གིས་
འབྲེལ་ཚད་དོན་ལྡན་ལ་བཀོད་པའི་མགོ་བསྐོར་བ་དང་།
སྐྱེ་འགྲོ་ཡོངས་ཀྱི་རྣམ་པར་རྟོག་པ་ཆགས་སྡང་རྨོངས་གསུམ་
བར་མ་ཆད་པ་ལ།
་་ པདྨ་གླིང་པས་སྐུ་བརྙན་དེ་རྣམས་བསྟན་པས། སྐྱེ་འགོ་་་་
རྣམས་ཀྱི་ཤེས་རྒྱུད་དད་པ་དང་མོས་གུས་ངང་དུ་མགོ་འཁོར་ཏེ་ཐར་
པའི་ས་བོན་ཐེབས་པའི་མགོ་བསྐོར་བ་དང་།།
སྐྱེ་འགྲོ་རྣམས་སེམས་དང་སེམས་བྱུང་རྣམ་པར་གཡེང་བའི་
འཁྲུལ་འབྱམས་རྒྱུན་མ་ཆད་པར་གནས་པ་རྣམས། པདྨགླིང་པས་
ཆོས་གཏེར་བཏོན་པ་རྣམས་ཀྱི་དོན་བཤད་པས། སེམས་དང་་་་
་་ 1ར་་



སེམས་བྱུང་སྐུ་དང་ཡིག་འབྲུའི་གསལ་སྣང་འཛིན་མེད་ཀྱི་བསམ་་་་་
གཏན་དུ་མགོ་བསྐོར་བ་དང་།
སྐྱེ་འགྲོ་རྣམས་འདོད་པའི་ཡོན་ཏན་ལ་འཕྱར་གཡེང་གི་སྤྱོད་
པ་ལས། པདྨ་གླིང་པས་སྙིང་པོ་མེད་པའི་གཏམ་གྱིས་སྐྱོ་ཤས་དང་
ངེས་འབྱུང་ལ་བཀོད་པས་མགོ་བསྐོར་བ་དང༌།
འཁོར་བའི་སྒོ་སྐྱེ་གནས་བཞི་ལ་སྐྱེ་འགྲོ་རྣམས་གཏན་ཆགས་
པ་ལས། པདྨ་གླིང་པས་བསྐྱེད་རིམ་རྣམ་པ་བཞིའི་དམིགས་རྣམ་
བསྟན་པས་མགོ་བསྐོར་ཏེ། ཕྱིན་ཆད་འཁོར་བར་སྐྱེ་བར་སྤྲོ་བའི་
སྒོ་བཅད་པའི་མགོ་བསྐོར་བ་དང་། །
འཁོར་བ་འདི་ན་སྐྱེ་འགྲོ་རྣམས་རྨི་ལམ་གྱི་ལམ། བག་་་་
ཆགས་ཀྱི་ལམ། ལས་ཀྱི་མཐའི་ལམ། འཁྲུལ་འཁོར་མ་ངེས་
པའི་ལམ། རྒྱུ་དང་འབྲས་བུ་སོ་སོར་ངེས་པའི་ལམ་སྟེ། རྒྱུད་
ལྔའི་ལམ་དུ་རྒྱུ་དང་རྒྱུ་བཞིན་པ་ལ། པདྨ་གླིང་པས་སྐྱེ་འགྲོ་རིས་
སུ་མ་ཆད་པ་མགོ་བསྐོར་ཏེ་ཚོགས་ལམ། སྦྱོར་ལམ། མཐོང་
ལམ། སྒོམ་ལམ། མི་སློབ་ལམ་ལྔ་ལ་བཀོད་པ་དང་།
སྐྱེ་འགྲོ་རྣམས་ཀྱི་སེམས་ལ་ཕྱི་ནང་སྣོད་བཅུད་ཡུལ་སྣང་རྟག་
166



--
-
བརྟན་ཨ་འཐས་སུ་འཛིན་པ་ཡང་། པདྨ་གླིང་པས་རགས་པ་རྒྱུན་
གྱི་མི་རྟག་པ་དང་། : ཕྲ་བ་ཆོས་ཉིད་ཀྱི་མི་རྟག་པས་འཇིག་སྟེ་སྟོང་
པར་བསྟན་པས་མགོ་བསྐོར་བ་སོགས་ པདྨ་གླིང་པས་དེ་ལྟ་བུའི་མགོ་
བསྐོར་ཐང་མ་འདྲ་བ་མང་པོས་བསྐོར་བའི་འོག་ཏུ སྔོན་གྱི་དུས་
ནས་ད་ལྟའི་བར་དུ་ཡང་སྐྱེ་འགྲོ་མང་པོ་མགོ་བསྐོར་གྱི་འོག་ཏུ་ཚུད་
དང་ཚུད་བཞིན་པ་རེད།
དེ་ལྟ་བུའི་མགོ་བསྐོར་གྱི་འོག་ཏུ་ནི་ང་རང་ཡང་ཚུད་པར་ཤོག་
ཅེས་ཡིད་སྨོན་འདེབས་ཀྱི་ཡོད།
པདྨ་གླིང་པ་དགུང་ལོ་བདུན་ཅུ་དོན་གཉིས་འབྲུག་ལོ་ཁྱིའི་ཟླ་བ་
བདུན་པའི་ནང་བོད་དུ་ནང་སོ་སོགས་སྦྱིན་བདག་ཞལ་སློབ་རྣམས་་་་་
ཀྱིས་གདན་དྲངས་ཏེ་བྱོན་ནས་ད་སྔར་བོད་དུ་ལན་གྲངས་མང་པོ་བྱོན་
ཀྱང་མ་གནང་བའི་བླ་མ་ནོར་བུ་རྒྱ་མཚོའི་སྒྲུབ་ཆེན་བཙུགས་ཏེ་དབང་
བཀའ་ཆོས་རྒྱས་པར་གནང་སྟེ་ལོག་བུམ་ཐང་དུ་བདེ་བར་ཕེབས།
དེ་ནས་དུས་ཡུན་མི་རིང་བ་ན་ཆོས་འཁོར་ལྷ་ཁང་དུ་ཨ་མ་ཚོས་ཞལ་
ཟས་དང་མར་མེ་འབུལ་དུས་ཨ་མ་ཚོས་མཐོང་བ་ལ། ལྷ་དཀོན་
མཆོག་གསུམ་སྤྱན་ཆབ་ཤོར་བྱུང་བ་ཨ་མ་དབུ་རས་ཕྱིས་པས་ལག་
167 ་་།



པ་སྦྱངས་པ་བྱུང་འདུག་པ་དང་། སྐུ་ཚབ་མཐོང་བ་ཀུན་གྲོལ་གྱིས་
ཞུན་མར་ཡང་མ་བཞེས། ཞལ་རས་ནག་ནས་ཞག་གསུམ་སོང་།
སྤྱན་ཆབ་ཡང་ཤོར་འདུག ཡི་དམ་ཆོས་སྐྱོང་རྣམས་ཀྱང་ཞིག་ངོ་
ནག་འདུག འབྲུག་ལོ་ཧོར་ཟླ་བཅུ་གཅིག་པའི་ཚེས་དགུ་ནས་ཁ་བ་
ཆེན་པོ་བབས་ཏེ་ལ་ཀླུང་ཐམས་ཅད་ཁ་བས་འགགས། མི་ཐམས་
ཅད་ཀྱིས་ཀྱང་སྔར་ཡོང་མི་སྲིད་པའི་ཁ་བ་ཆེན་པོ་ཞིག་བྱུང་། འདི་
འདྲ་བྱུང་བ་རྒན་གྱིས་ཀྱང་མ་དྲན་ཅིའི་རྟགས་ཡིན་ནམ་ཟེར་བ་དང་།
འབྲུག་ལོའི་དབྱར་ (བུམ་ཐང་པའི་སྐད་ལ་བྱཝ་ལི་ཟེར་) སྲོགས་་་་
ཆགས་ཆ་ག་པ་ཟེར་བ་དམར་པོ་མང་པོས་ནམ་མཁའ་ཁེངས་ཏེ་ས་
ལ་བབས་ནས་ལོ་ཐོག་ཐམས་ཅད་ཟོས། མོན་ལའི་མཚོ་ཚུན་ཤི་
རོས་ཁ་ཆོད་པ་བྱུང་། བོད་དུའང་ཐོ་རེ་སླེབས། མི་ཤེས་ལྡན་
རྣམས་འདི་འདྲ་ལྟས་ངན་ཡིན་ཟེར་བ་དང་། མི་རྒན་བློ་ཞིབ་པ་
གོ་རེས་ནི་སྔར་གཏེར་སྟོན་རཏྣ་གླིང་པ་གྲོངས་དུས་ཀྱང་འདི་འདྲ་བྱུང་།
ཆོས་རྗེ་གཏེར་སྟོན་ལ་ངན་པ་མིན་ན་དྲག་ཟེར་བ་བྱུང་། ཚེས་བཅུ་
གཅིག་གི་མཚན་མོ་ནས་ཅུང་གཞི་ཐེབས། བསྲུངས་ནས་ཞག་གཉིས་
ཀྱི་ནུབ་མོ་ལྷ་ཁང་དང་བླ་བྲང་ཐམས་ཅད་ཀྱི་ནམ་མཁའ་ལ་བྱ་ཁྲུང་་་་
168
，-
L་
༥་་



ཁྲུང་གི་སྐད་ལྟ་བུ་ལན་བཞི་ལྔ་ཀུན་གྱིས་ཐོས་པ་བྱུང་། སྐུ་མ་་་་་
བསྲུངས་པའི་སྔོན་ལ། སྲས་བླ་མ་ཟླ་བའི་རྨི་ལམ་ན། བུད་མེད་
མོན་མོའི་ཆ་ལུགས་ཅན་གོས་སྔོན་མོ་གྱོན་པ་ཞིག་བྱུང་ནས། རིག་
འཛིན་ཆེན་པོ་ནི་སྦྲུལ་ལོ་ལ་གཤེགས་རྒྱུ་ཡིན་ཟེར་བ་དང་། སྲས་
གྲགས་པ་རྒྱལ་མཚན་གྱི་རྨི་ལམ་ལ་ཉི་མ་ཐེངས་གསུམ་ནུབ་པའི་རྨི་
ལམ་བྱུང་བ་དང་། ཡང་མ་བསྲུངས་པའི་གོང་བདེ་ཆེན་གླིང་གི་ལྷ་
ཁང་ནང་དུ། ཉི་མའི་དགུང་ལ། རྔ་དང་། དུང་དང་། སིལ་
སྙན་དང་། དྲིལ་བུ་ཏིང་ཤགས་ལ་སོགས་པའི་སྒྲ་མིས་མངོན་སུམ་
དུ་དཀྲོལ་བ་བཞིན། མཐའ་སྐོར་ན་ཡོད་པ་ཀུན་གྱིས་ཐོས་པ་བྱུང་།
སུས་རོལ་མོ་དཀྲོལ་གྱི་ཡོད་པ་ཡིན་ནམ་བྱས་ནས་གྲྭ་པ་རྣམས་་་་་
བལྟར་ཕྱིན་པས། མངོན་དུ་གྱུར་པ་ནི་གཅིག་ཀྱང་མི་འདུག དྲི་
བཟང་གིས་ལྷ་ཁང་ཐམས་ཅད་ཁྱབ་འདུག་པ་དང་། སྒྲ་དི་རི་་་་
འབྲུག་གི་སྒྲ་ལྟ་བུ་ལན་གསུམ་ཐོས་པ་བྱུང་བ་སོགས་ལྟས་མང་པོ་བྱུང་
ནས་གཏམ་ཞིང་དུ་སྤྱི་ལོ་ ༡༥༣༡ ལྕགས་སྦྲུལ་ལོ་ཧོར་ཟླ་དང་པོའི་
ཚེས་གསུམ་གྱི་སྔ་དྲོ་སྐུ་དྲང་པོར་བསྲངས། ཞབས་སྐྱིལ་ཀྲུང་གནང་
ནས་ཨ་ཨ་མང་དུ་གསུངས་ཕྱག་གཡས་པ་སྲས་ཟླ་བའི་ལག་པར་་་་་
169



གནང་ནས།་ དགོངས་པ་ཀུན་ཏུ་བཟང་པོ་ཆོས་ཀྱི་དབྱིངས་སུ་ཐིམ་
པ་དང་དུས་མཉམ་དུ། བདེ་ཆེན་གླིང་དང༌། ཀུན་བཟང་བྲག་སོགས་
སུ་མི་རྣམས་ཀྱིས་ཐོས་པ་ལ། སྒྲ་ལྡིར་བ་དང་། གློག་འཁྱུག་པ་
དང༌། འཇའ་ཚོན་སྣ་ལྔ་ཆོས་འཁོར་གྱི་ནམ་མཁའ་ལ་འཆར་བ་
དང་། དྲི་བཟང་འཐུལ་བ་དང་། མེ་ཏོག་གི་ཆར་བབ་པ་སོགས་
མཐོང་བ་དང་། ལྟས་འདི་ཆོས་རྗེ་བསྙེལ་པོ་ཡོད་པས་གཞན་དོན་
ལ་དགོངས་པ་མིན་ན་དྲག་ཟེར་ལབ་པ་དང་དུས་མཚུངས་སུ་གྱུར་་་་
འདུག པདྨ་གླིང་པས་སྔར་ནས་ངའི་ཕུང་པོ་ལ་ཞག་བདུན་གྱི་བར་
དུ་ཐོ་མ་བཏང་ཞེས་གསུངས་པ་བཞིན། ། ཞག་དགུའི་བར་ཐོ་མ་་་ .
བཏང་པར་མཆོད་པ་ཕུལ་ཞིང་གསོལ་བ་བཏབ་ནས་ཞག་བཅུ་པ་ལ་་་
ན་བཟའ་ཞུ་དུས། ། ཕྱག་གཉིས་སྔར་སྐུ་པང་དུ་ཡོད་པ་ལ་སྤུར་ཁང་
དུ་གདན་འདྲེན་ཞུ་དུས། ཕྱག་གཡས་པ་ཐུགས་ཀར་སྡིག་མཛུབ་
ནང་དུ་གཏད་ནས་ཐུགས་ཀར་མ་རེག་ཙམ་པ་མཛད། སྐུའི་ཆ་
ཤས་ཐ་དད་བལྟས་ཙ་ན་ཆུང་དུ་མ་སོང་བ་ལ། སྐུ་རིལ་པོར་བལྟས་
ན་ཁྲུ་གང་བ་ཞིག་ཏུ་སོང་ནས་ཤིན་ཏུ་ངོ་མཚར་བ། རུལ་སུམས་
གྱི་སྐྱོན་གྱིས་མ་གོས་ཤིང་དྲི་བཟང་འཐུལ་བ་ཀུན་གྱི་མཐུན་སྣང་དུ་་་
170



གྲུབ་པར་གྱུར་པ་མཆོད་རྟེན་གྱི་བུམ་པར་བཞུགས་སུ་གསོལ་འདུག་
གོ།
ཆོས་ལུགས་རིས་སུ་མ་ཆད་པ་ཀུན་གྱིས་ཚད་མར་འཛིན་པ་
སངས་རྒྱས་གཉིས་པ་པདྨ་འབྱུང་གནས་ཀྱིས། ཁམས་ཡུལ་རྒྱ་ཡི་
རིགས་སུ་གྲགས་པ་དེ།། མངའ་རིས་སྟོད་ཀྱི་ཕྱོགས་སུ་གློག་ཙམ་
འཁྱུག། དབུས་གཙང་ལྷོ་ཡི་ཕྱོགས་སུ་འབྲུག་ལྟར་སྒྲོག། ཞེས་
ལུང་བསྟན་པ་བཞིན། ངོ་བོ་རྒྱལ་བ་སྲས་དང་བཅས་པའི་ཐུགས་
རྗེ་སྙིང་རྗེ་གཅིག་ཏུ་བསྡུས་པ་འཕགས་པ་འཇིག་རྟེན་དབང་ཕྱུག་སྤྱན་་་
རས་གཟིགས་དེ་ཉིད། རྣམ་པ་འགྲོ་བ་སེམས་ཅན་རྣམས་ཀྱི་དོན་
དུ་མིའི་གཟུགས་སུ་བྱོན་པ་མཐུ་ཆེན་ཆོས་ཀྱི་རྒྱལ་པོ་ཞབས་དྲུང་རིན་
པོ་ཆེ་ངག་དབང་རྣམ་རྒྱལ་མཆོག སྤྱི་ལོ་༡༦༡༦ རབ་བྱུང་༡༠
པའི་མེ་འབྲུག་ལོ་ལ་སྨན་ལྗོངས་འཛིན་མའི་ཁྱོན་གྱི་ལྷ་ཀླུ་མི་གསུམ་་་
གྱི་སྐྱབས་མགོན་དམ་པར་བྱོན་པ་ནས། གདན་ས་སྤུངས་ཐང་བདེ་
ཆེན་ཕོ་བྲང་དུ་སྒང་སྟེང་སྤྲུལ་སྐུ་སྐུ་ཕྲེང་དང་པོ་རྒྱལ་སྲས་པདྨ་ཕྲིན་་་་་་
ལས་མཇལ་འཕྲད་མཛད་སྐབས། བཀུར་བཟོས་ཆེན་པོ་མཛད་དེ་
གཏེར་ཆེན་པདྨ་གླིང་པའི་ཟབ་གཏེར་ཆོས་སྐོར་ཡོངས་རྫོགས་གསན་
_171



ཐག་ཆོད་ཀྱི་བཀའ་བགྲོས་མཛད་ཅིང་། རེ་ཞིག་ནམ་ཟླ་དབྱར་དུས་
ཀྱི་ཚད་པས་ཕྱི་བཤོལ་མཛད་དེ་མི་རིང་བར་ཚད་དུག་ཡལ་བ་ནམ་
ཟླ་དགུན་གསན་རྒྱུར་མཛད་པའི་མུར། སྒང་སྤྲུལ་རྒྱལ་སྲས་པདྨ་
ཕྲིན་ལས་དགུང་ལོ་ཧ་ཅང་བགྲེས་སྟབས་ཀྱིས་ཞི་བར་གཤེགས་པས།
ཞབས་དྲུང་རིན་པོ་ཆེ་ཐུགས་ཕམ་དང་བཅས་བརྒྱུད་པ་ཁུངས་གཙང་
གཞན་ནས་པདྨ་གླིང་པའི་ཆོས་སྐོར་ཡོངས་རྫོགས་གསན་པར་མཛད།
དེར་བརྟེན་སྒོང་སྟེང་སྤྲུལ་སྐུ་གཉིས་པ་བསྟན་འཛིན་ལེགས་པའི་དོན་
གྲུབ་དེང་གདན་ས་སྒང་སྟེང་གསང་སྔགས་ཆོས་གླིང་། སྨན་ལྗོངས་
འདིར་ཆིས་པའི་བླ་སྤྲུལ་གཞན་ཀུན་ལས་མཐོང་བཀུར་ཆེན་པོ་མཛོད་
ཡོད་པ་དང་། དེ་བཞིན་གཏེར་ཆེན་པདྨ་གླིང་པའི་རིང་ལུགས་་་་
འཛིན་པ་གཏེར་བཏོན་ཚེ་རིང་རྡོ་རྗེའི་གདན་ས་སྤ་གྲོ་གདོང་དཀར་་་་
ཀུན་བཟང་ཆོས་གླིང་། གནས་ཕུ་སྤྲུལ་སྐུ་ངག་དབང་པདྨ་རྒྱལ་་་་་
མཚན་དང་གདན་ས་ཐེག་ཆེན་ཆོས་གླིང་། དགོན་ལག་ཝང་བདེ་
ཆེན་ཆོས་གླིང་། མིང་གཞན་མདའ་སྟོང་དགོན་པ་ཟེར།
མཚམས་བྲག་སྤྲུལ་སྐུ་ངག་དབང་རྡོ་རྗེ་དང་གདན་ས་མཚམས་ནང་
བྲག་དགོན་པ། སོགས་གདན་ས་དང་གདན་འཛིན་བླ་མ་སྤྲུལ་སྐུ་
172
༣
*་



རིམ་བྱོན་རྣམས་ཉམས་རྒུད་མེད་པར་གཞུང་ནས་བཀུར་བཟོས་་་་་
བཅས་ད་ལྟའི་བར་རང་འཇགས་ཡོད་པ་ཡིན་ལ། དེ་བཞིན་སྤྲུལ་
པའི་གཏེར་ཆེན་རིག་འཛིན་པདྨ་གླིང་པའི་སྐུ་དམར་གདུང་ཡང་གདན་
ས་བུམ་ཐང་ཆོས་འཁོར་གཏམ་ཞིང་ལྷུན་གྲུབ་ཆོས་གླིང་དུ་བཞུགས་པ་
དེ་ཉིད་ཀྱང་། ཆོས་ཀྱི་རྒྱལ་པོ་ཞབས་དྲུང་རིན་པོ་ཆེ་མཆོག་གིས་
ནོར་བུ་རིན་པོ་ཆེ་དབང་གི་རྒྱལ་པོའི་དོ་ཟླ་མིན་པར་དགོངས་ཏེ།
ཆོས་འཁོར་རབ་བརྟེན་རྩེའི་སྤྱི་བླ་མི་འགྱུར་བརྟན་པ་ལ་བཀའ་་་་་་
བཀོད་ཀྱིས་ཤར་འཁོར་ལོ་རྩིབས་བརྒྱད་དཔལ་ལྡན་འབྲུག་པའི་ཆབ་
འོག་ཏུ་དབང་བསྒྱུར་བ་དང་ཆབས་གཅིག མི་འགྱུར་བརྟན་པའི་
ཐབས་འཕྲུལ་གྱིས་སྤྱི་ལོ་༡༦༤༦ ཞབས་དྲུང་རིན་པོ་ཆེ་དགུང་ལོ་་་
༥༣ རབ་བྱུང་༡༡ པའི་མེ་ཁྱི་ལོ་ལ་གཏམ་ཞིང་ལྷུན་གྲུབ་ཆོས་གླིང་་་
ནས་གཞུང་བཞེས་ཀྱིས་གཞུང་དུ་གདན་དྲངས་ཏེ། གདན་ས་སྤུངས་
ཐང་བདེ་ཆེན་ཕོ་བྲང་དུ་སྨན་ལྗོངས་ལྷ་མི་ཀུན་གྱི་ཕྱག་མཆོད་ཀྱིས་་་་་
བསོད་ནམས་བསགས་པའི་ཞིང་མཆོག་དམ་པར་བཞུགས་སུ་གསོལ་
ཏེ། དེང་སང་མ་ཆེན་རྣམ་གཉིས་ཞེས་ཞུ་བ་པདྨ་གླིང་པའི་སྐུ་དམར་
གདུང་དང་སྤྱི་ལོ་༡༦༥༡ ནས་ཞབས་དྲུང་རིན་པོ་ཆེའི་སྐུ་དམར་་་་་་
173



གདུང་གཉིས་སྨན་ལྗོངས་རྒྱལ་ཁབ་ཀྱི་སྤྱི་ནོར་མཆོག་ཏུ་བརྩི་བ་ཡིན་ནོ།
དེ་ལྟར་ཞབས་དྲུང་རིན་པོ་ཆེ་ངག་དབང་རྣམ་རྒྱལ་མཆོག་ནས་ཀྱང་་་་
པདྨ་གླིང་པའི་ཆོས་སྐོར་ཡོངས་རྫོགས་གསན་པར་མཛད་ཅིང་། སྐུ་
དམར་གདུང་དེ་ཡང་གལ་ཆེན་གཅེས་སྤྲས་སུ་མཛད་པ་དེ་པདྨ་གླིང་
པ་ཟོག་བཙོང་མིན་པ་གུ་རུ་རིན་པོ་ཆེའི་ཐུགས་སྲས་སྤྲུལ་པའི་གཏེར་
ཆེན་ཚད་མ་ཡིན་པའི་རྟགས་ཡིན་ནོ།།
ཞེས་པ་འདི་ཡང་དྲག་ཤོས་རིག་འཛིན་སོགས་གཞན་གྱི་བསྐུལ་
མ་མང་པོ་བྱུང་བར་བརྟེན། འབྲུག་བུམ་ཐང་ཆུ་སྨད་བཤད་སྒྲུབ་
དར་རྒྱས་ཆོས་གླིང་དགོན་པའི་བན་གཟུགས་རྡོ་རིང་མཁྱེན་སྤྲུལ་་་་་་་
འཇམ་དབྱངས་ཀུན་བཟང་ལུང་རིག་ཆོས་ཀྱི་ཉི་མས་འཇིགས་མེད་་་་
རྣམ་གྲོལ་ཞེས་བླ་གདགས་སུ་གནང་ཡང་ཡོངས་གྲགས་སུ་པདྨ་ཚེ་་་
དབང་དུ་འབོད་པའི་རྨོངས་རྟུལ་ཐ་ཤལ་པས་བྲིས་པ་སྟེ་སྐྱེ་བོ་རྣམས་
ལོག་པའི་ལམ་གྱི་གཡང་ས་ལས་སྐྱོབ་པའི་ཆ་རྐྱེན་དུ་གྱུར་ཅིག །
，
།
174
